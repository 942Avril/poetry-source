[
  {
    "id": "adcfe4db0c7f7477fc086715ad25648b",
    "title": "贺新郎 · 生日答记者问",
    "authorName": "于右任",
    "authorId": "0fa791750c7f747744a2e08039dcaf7a",
    "dynasty": "清",
    "content": [
      "白头游子白头妇，记当年，书灯夜雨，古槐依旧。纵使人间无公道，尚有皇天后土。更念念，思亲引咎。",
      "五十年来成何事？遇良辰，不忍空相负。烦记者，录诸右。"
    ]
  },
  {
    "id": "adcfe4db0c7f74779efdcdaa47f6fd71",
    "title": "浣溪沙 · 寿张大千先生六十",
    "authorName": "于右任",
    "authorId": "0fa791750c7f747744a2e08039dcaf7a",
    "dynasty": "清",
    "content": [
      "上将于今数老张，飞扬世界不寻常。龙兴大海凤鸣岗。",
      "作画真能为世重，题诗更是发天香。一池砚水太平洋。"
    ]
  },
  {
    "id": "adcfe4db8a4bf5bde82d0ca02088aec5",
    "title": "临江仙 · 客中感怀",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "一抹斜阳天欲暮，客中惹起相思。萧萧红叶断肠时。沉吟孤馆，惘惘我情痴。",
      "到此牢愁难遣去，西风吹老杨枝。古梅岭上著花迟。春光来未，人世有谁知。"
    ]
  },
  {
    "id": "adcfe4db8a4bf5bda8dac5f7b638eca6",
    "title": "忆秦娥 · 写恨",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "东风又。珠帘倒卷春光透。春光透。暮山横隔，寒梅消瘦。",
      "画阑十二添红袖。月圆花好人长寿。人长寿。琴樽未改，江山非旧。"
    ]
  },
  {
    "id": "adcfe4db8a4bf5bd87da890b694545ae",
    "title": "浣溪沙 · 思祖国",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "缥缈灵旗问蹇修。沧波万里水悠悠。不堪回首仲宣楼。",
      "眼底风光谁是主，中原文物似前不。浮云遮日使人愁。"
    ]
  },
  {
    "id": "adcfe4db8a4bf5bda7ff27acec01c1eb",
    "title": "满江红 · 东京寓楼偶读岳武穆作，感步原韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "板荡中原，三百载、文明消歇。最心痛、岳爷死后，无人争烈。精卫恨填东海湿，胡兵醉踏中华月。笛声来、一曲念家山，思归切。",
      "孤臣操，冰与雪。沧桑感，谁能灭。忆当时愤把，唾壶敲缺。炸弹轰残豺虎窟，河山染遍鲸鲵血。庆重生、再见汉衣冠，唐宫阙。"
    ]
  },
  {
    "id": "adcfe4db8a4bf5bd4f9760293b5ff524",
    "title": "菩萨蛮 · 寄攘叔",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "憔悴容姿窥古镜。红蚕丝缚沉沉病。碧海水悠悠。天荒到尽头。",
      "危楼思故国。回首愁无极。一曲泪如麻。江南玉树花。"
    ]
  },
  {
    "id": "adcfe4db8a4bf5bd4f9760292fba8db8",
    "title": "菩萨蛮 · 寄攘叔",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "百匝周环无患树。树犹如此人何语。红叶漾微波。斜阳秋思多。",
      "清光摇远碧。月出千山白。之子采兰归。天涯相见稀。"
    ]
  },
  {
    "id": "adcfe4db8a4bf5bd6d8cf27373a185f0",
    "title": "壶中天题公曼仇史，即以为赠",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "滔天风浪，顿倾翻赤县，鼋鼍出没。如此江山谁管领，一任伊川被发。我辈书生，高歌击剑，枉自生奇骨。可怜殷浩，书空终日咄咄。",
      "正值瓦釜雷鸣，黄钟毁弃，只手撑天窟。艳绝朱明光复史，想见南征北伐。水浒豪情，春秋大义，危系千钧发。读难终卷，荡虏雄心飙发。"
    ]
  },
  {
    "id": "adcfe4db8a4bf5bd5c952a1d6f27fb8b",
    "title": "百字令题陈慎庵宣南话旧图",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "年华如水，忽沧桑小劫，情何能已。回首春风添旧恨，红烛泪浇清史。西燕东劳，生离死别，往事休提起。聚原有散，人生大抵如此。",
      "想君触著当年，展图泼墨，愁绝秋灯底。空忆长安花踏遍，都算承平才士。碧海难填，苍天何醉，心绪非相似。江湖满地，击剑吹箫去矣。"
    ]
  },
  {
    "id": "adcfe4db8a4bf5bd187684c0230fc525",
    "title": "贺新郎 · 赠虬公、愚庵重行东渡",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "肯傍人篱下。恐怕这、双双飞燕，情怀难写。海上浮萍原有聚，一片苍凉原野。诉万种、牢愁灯灺。正喜逢君今又别，只暂时、把臂何为也。骊歌唱，泪如泻。",
      "几回遭此消魂者。最恨是、碧云红树，梦魂萦惹。分手征程千里外，去后谁谭风雅。伤眼底、交情都假。滚滚胡尘天醉死，抱一腔、热血从何洒。聊复尔，装聋哑。"
    ]
  },
  {
    "id": "adcfe4db8a4bf5bd9b02ba6d96863613",
    "title": "菩萨蛮",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "旧恨如潮犹可记。潇湘水化灵均泪。著耳杜鹃啼。王孙独未归。",
      "帘栊清露滴。惆怅鸦飞夕。闲立画楼东。秋花故故红。"
    ]
  },
  {
    "id": "adcfe4db8a4bf5bd9b02ba6d0a378a8e",
    "title": "菩萨蛮",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "夜半珠帘红有影。月华似水秋光冷。私语拜双星。微闻兰芷馨。",
      "蝉鸣声正急。别泪红莲湿。剪烛酷相思。无聊酒一卮。"
    ]
  },
  {
    "id": "adcfe4db8a4bf5bd3c2a03a1730c112c",
    "title": "百字令吊蔡仲刚",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "海天啸傲，看红羊劫数，浮沤弹指。眼底英豪殊碌碌，如汝才华差喜。王粲楼头，山阳笛里，愁绝情难已。祖鞭未著，公乎奈何遽死。",
      "怜侬蹈海归来，萧条景物，泪洒胡尘里。地棘天荆愁不了，哭杀云间佳士。麦饭一盂，村醪一酌，身后交如此。九峰三泖，骚魂凄苦何似。"
    ]
  },
  {
    "id": "adcfe4db8a4bf5bde429ae79995db45c",
    "title": "如梦令",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "省却胭脂闲费。领略琴书滋味。西北有高楼，冉冉碧云来未。",
      "堪记。堪记。正是腊梅天气。"
    ]
  },
  {
    "id": "adcfe4db8a4bf5bde429ae7991ff43ec",
    "title": "如梦令",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "悄悄空庭吟久。明月今生消受。并坐话轻舠，红树青山回首。",
      "思否。思否。春水一池如酒。"
    ]
  },
  {
    "id": "adcfe4db8a4bf5bde429ae7935a90bb7",
    "title": "如梦令",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "吐出情丝千缕。写就鸳鸯新谱。隔著小红墙，惹起相思何苦。",
      "迟暮。迟暮。折赠天涯芳杜。"
    ]
  },
  {
    "id": "adcfe4db8a4bf5bde429ae791d6a2b35",
    "title": "如梦令",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "海上琼楼缥缈。一枕鸡催天晓。埋玉自深深，入梦痴魂娇小。",
      "春老。春老。帘外红梅枯了。"
    ]
  },
  {
    "id": "adcfe4db8a4bf5bde429ae796a10f504",
    "title": "如梦令",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "古木斜阳天远。浊酒一樽谁劝。侬悔太多情，顽石生生如愿。",
      "憔悴。憔悴。落叶哀蝉凄怨。"
    ]
  },
  {
    "id": "adcfe4db8a4bf5bd36f09884c8c44472",
    "title": "金缕曲",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "梦化烟飞去。听琴弦、无端寸断，闲寻洲渚。倘使梅花今不死，省却几多容与。尽骂杀、东风无语。嚼碎花心红蕊泣，泪丝丝、只得青囊贮。空使我，怅延伫。",
      "生遭多故伤禾黍。肯关心、樱桃树下，伊人居处。地老天荒侬未死，解佩相逢神女。莫便是、汉皋游侣。旧日月明天上缺，到今宵、刚见圆如许。思往事，伤情绪。"
    ]
  },
  {
    "id": "adcfe4db8a4bf5bd86b91202437216d3",
    "title": "虞美人",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "魂颠梦倒浑难醒。惹得沉沉病。聪明鹦鹉报平安。揭起数重帘幕笑相看。",
      "秋来柳絮偏多恨。侬意商量定。青衫红袖暮天寒。惆怅月明同倚碧阑干。"
    ]
  },
  {
    "id": "adcfe4db8a4bf5bd4dad77759b663fc9",
    "title": "浪淘沙 · 春日有怀壮公，即题其小影",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "芳草此何时。两地相思。饥凰啼老碧梧枝。犹记笑逢沧海外，爱煞英姿。",
      "豪竹更哀思。我亦情痴。中年渐近恨难支。君且人前休白眼，听我弹词。"
    ]
  },
  {
    "id": "adcfe4db8a4bf5bd25eb6af77876f06c",
    "title": "清平乐",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "红阑干畔。鸾梦风吹乱。行到玉梅花下伫。知否何郎憔悴。",
      "楼头四扇窗纱。楼中锦瑟年华。料得者番风雨，帘前多少飞花。"
    ]
  },
  {
    "id": "adcfe4db8a4bf5bd8bdbd809eb597ce7",
    "title": "金缕曲 · 记恨，次亚卢韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "小倚银屏侧。偷眼觑、斜阳楼阁，红丝绣出。诉尽痴情诗一纸，燕子偏能衔得。生只愿、成灰成骨。似水年华飘泊也，替麝香、青写愁痕迹。叹此事，真凄绝。",
      "歌残玉树伤时节。没奈何、酒浇红豆，临波争掷。文采南朝今渺矣，一一胸前扪历。忽听得、紫箫声咽。侬是朱兰难著土，被东风、点点吹成血。那忍对，伊人说。"
    ]
  },
  {
    "id": "adcfe4db8a4bf5bd8bdbd809f6b78912",
    "title": "金缕曲 · 记恨，次亚卢韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "说著牢愁起。媵新词、凄凉哀感，卿真解事。日暮天寒寥落甚，终古相思无已。叹我已、今生如此。一任东风桃李闹，占百花、头上宁先死。人世梦，付流水。",
      "与君并老毛锥底。说当初、屠龙缚虎，到今奚似。憔悴风尘同调少，闲觅林泉图史。最难遣、沧桑情味。抱住芳心终不改，便此间、小住犹长计。尽许我，消魂矣。"
    ]
  },
  {
    "id": "adcfe4db8a4bf5bd8bdbd809a49cad9c",
    "title": "金缕曲 · 记恨，次亚卢韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "尚卧青山侧。奈苍生、如此憔悴，斯人未出。知否阿咸牢落甚，毕竟年来何得。恨只恨、天生痴骨。同是人间烦恼者，又何须、色相留鸿迹。五浊世，真愁绝。",
      "文人自古无奇节。敢相期、衣冠抱住，且休抛掷。庾信悲凉蒙叟痛，一样沧桑经历。枉剩这、遗诗幽咽。抵死沉吟浑不断，为中年、以后皮无血。君与我，毋徒说。"
    ]
  },
  {
    "id": "adcfe4db8a4bf5bd7c9dd84375e285d0",
    "title": "忆余杭 · 雨篷与亚君夜话",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "风雨孤舟人语悄。瑟瑟萧萧天不晓。教人清夜那能听。鸿雁有哀音。",
      "倚篷灯灺愁无极。话入苍凉云化墨。数声柔橹荡寒波。鸥梦冷如何。"
    ]
  },
  {
    "id": "adcfe4db8a4bf5bd7cbc71346d4cebdc",
    "title": "鬲溪梅令寄钝根萍乡",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "鹃啼辛苦恨春迟。酷相思。滴下鲛绡红泪一丝丝。天涯寄予谁。",
      "海枯石烂尽情痴。悄寒时。尽管玉梅风骨著胭脂。临风不自持。"
    ]
  },
  {
    "id": "adcfe4db8a4bf5bda07def1ba8401bd8",
    "title": "柳梢青 · 淘彝书招东渡，殷殷告语，情见乎词。孤馆无聊，寄以斯制",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "雨亦难成。两三四点，纸阁魂惊。不堪今日，春光大地，春泪盈盈。",
      "蜻蜓洲畔潮生。樱花于我无情。同是愁人，卿须怜我，我更怜卿。"
    ]
  },
  {
    "id": "adcfe4db8a4bf5bd59e040fbd766f891",
    "title": "大有 · 亚卢书来，述盛衰之感深矣。填寄此解，以当晤谭",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "黄板桥头，绿阴深处，正去年、今日回首。再相逢，杜鹃当是开后。小园此日春光早，恐零落、护铃相守。伤心蝶舞蜂狂，一任燕嗔莺咒。",
      "天涯远，双红袖。芳草满江南，萋萋依旧。重帘不卷，有朵碧云斜逗。只为断肠天气，思量煞、一灯如豆。生怕这、春病恹恹，被伊消瘦。"
    ]
  },
  {
    "id": "adcfe4db8a4bf5bd86b5b9bcc37fc9b8",
    "title": "临江仙 · 留园感题",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "闲拓亭台胜景，静耽泉石清缘。算他冷尽到心肝。东方称宦隐，南国艳神仙。",
      "一战从容却敌，当年安石差贤。东山丝竹倍堪怜。五胡曾几日，又值乱华年。"
    ]
  },
  {
    "id": "adcfe4db8a4bf5bd3c2ea2312466239b",
    "title": "虞美人 · 西园忆旧",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "曲阑闲倚无人处。数点黄鹂雨。十分春色剩三分。看取一池水碧抵湘裙。",
      "玉钗一晌无消息。花事连番歇。衣香鬓影费寻思。容我旧相逢处立多时。"
    ]
  },
  {
    "id": "adcfe4db8a4bf5bd655d5d1c3bb31db1",
    "title": "忆萝月吊朱三夫人周湘云女士",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "夫君同调。海外相逢笑。谁料女中称管鲍。山荆与子交尤早。",
      "伯鸾夫妇怀思。寄居庑下情痴。记拉看花偕往，何堪重话当时。"
    ]
  },
  {
    "id": "adcfe4db8a4bf5bd9d90779770b12912",
    "title": "湘月四月十五夜，味莼园观赛珍会，与亚君偕",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "同行池上，爱电光照遍，晚来清绝。明月中天三五夜，几见金瓯圆缺。阆苑栽花，钧天张乐，历乱奇思发。这番游览，愁肠那不千结。",
      "喜见八凤争飞，六龙竞舞，疑叩华严窟。回首流民图一幅，狼藉荒郊枯骨。淮北饥寒，江南佳丽，两样同凄切。灯前归话，细君相对呜咽。"
    ]
  },
  {
    "id": "adcfe4db8a4bf5bde269dfecd97faa15",
    "title": "水调歌头 · 友人陆仲炳讲学广西容县，归至平南大马峡，遇暴客，死焉。填此哭之",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "今后且休说，凄绝桂林秋。只恨高邱无女，热血洒征裘。苦受敝车羸马，耐尽残羹冷炙，岂为稻粱谋。终投豺虎窟，死矣复何求。",
      "山阳笛，正哀怨，怕登楼。仆将何以堪此，生小便工愁。一臂鬼雄倘助，尽挽银河倒泻，洗却旧神州。君亦首应点，犹笑我狂不。"
    ]
  },
  {
    "id": "adcfe4db8a4bf5bd9ddd7a966c4b5f2a",
    "title": "虞美人 · 题龚定庵词",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "东华献赋真无计。且老温柔里。一箫一剑絮平生。回首羽陵山下碧云深。",
      "棱棱侠骨千年矣。谁慰伤谗意。长林丰草不胜秋。交尽燕邯屠狗欲何求。"
    ]
  },
  {
    "id": "adcfe4db8a4bf5bd87dea4fbb9a8f4c1",
    "title": "减字木兰花 · 途中闻布谷",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "关心耕作。辛苦声声催布谷。恐尔思饥。争向千门万户啼。",
      "太仓红朽。饱死侏儒天下瘦。泪落东风。忍听嗷嗷满泽鸿。"
    ]
  },
  {
    "id": "adcfe4db8a4bf5bdb5169b87730f1422",
    "title": "风马儿吊健行公学",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "鹃声带血剧凄清。看花也伤心。月也伤心。忆著今生爱恋，已前生盈盈。",
      "鸾吪凤哕太无凭。纵醉也惺惺。梦也惺惺。影事思量难返，旧时魂沉沉。"
    ]
  },
  {
    "id": "adcfe4db8a4bf5bde32de270389bc2a5",
    "title": "金缕曲 · 前填吊健行一阕，亚子和之，凄婉特甚。兹复依韵写此，虽曰未逮，辄唤奈何",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "残柳风凄苦。记当初、多情燕子，傍谁门户。那晓沧桑经百劫，绿叶成阴非故。只惆怅、刘郎前度。又是秋风零落恨，更难携、桃叶秦淮渡。伤往事，从头诉。",
      "他生莫再今生误。且休提、重帘浅梦，消魂真个。憔悴名花天不管，偏有鸾軿相顾。奈绛蜡、明明浇堕。薄命同怜弹怨瑟，忍含情、重为萧娘赋。余碧泪，冷终古。"
    ]
  },
  {
    "id": "adcfe4db8a4bf5bd370d378628a77151",
    "title": "愁倚阑令中秋月下，得亚君书，却寄梁溪",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "天涯远共清光。怯思量。道是中秋明月好，夜何长。",
      "长空丹桂飘香。对金樽、谁诉离肠。报我黄花佳会近，记重阳。"
    ]
  },
  {
    "id": "adcfe4db8a4bf5bd5755381a2dfbcea4",
    "title": "凉州令雁",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "秋水芦花净。一片平沙如镜。当时不早北还家，来不能归，栖亦惊难定。",
      "怜他转眼南风劲。羽短声凄紧。稻粱无几，休再呼群，恰拟金丸赠。"
    ]
  },
  {
    "id": "adcfe4db8a4bf5bdd5dbea86b2977c89",
    "title": "念奴娇 · 蒋希刚病故，亚卢、建华二子为词以吊。语绝沉痛，因亦继声",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "伤今何世，恍低昂高冢，凄凉风日。我为苍生歌薤露，百劫河山同厄。杀贼功赊，盖棺事了，羡尔声华歇。生原多恨，死也何曾堪惜。",
      "可怜生不逢辰，行吟披发，一样心悲切。埃印前车君逆料，撒手故人长别。黄土平安，青年福分，大笑冠缨绝。杜鹃多事，偏自声声哀咽。"
    ]
  },
  {
    "id": "adcfe4db8a4bf5bd33f15b891e11828c",
    "title": "买陂塘秋夜阅龙舟会杂剧，适攘叔自禾返棹，出示重游烟雨楼作，即次其韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "莽萧条、空斋开卷，逼窗都是风雨。冤仇有志终能报，绝似为侬深絮。",
      "今视古。只对著江山，一片凄凉赋。低徊自语。算寡妇何辜，哀哀都遍，长此征求苦。",
      "从头数。此女犹应凄楚。寥寥青史无侣。蛾眉羞遣须眉死。",
      "侠骨谁堪分与。须记取。待走近灯前，把剑为伊舞。",
      "几多愁绪。忍提起沧桑，重听悲剧，演唱断肠句。"
    ]
  },
  {
    "id": "adcfe4db8a4bf5bdb25bcbca06eebb83",
    "title": "梅花引 · 吴豹军属题其太夫人遗像",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "梅花引。东风省。天涯冷落休相问。影犹留。泪难收。看君如此题图愁么愁。",
      "慈云廿载心凄苦。哑哑啼乌思返哺。三春思。芳菲迟。可怜除却渠侬未许知。"
    ]
  },
  {
    "id": "adcfe4db8a4bf5bd4fa6db7aa750b556",
    "title": "苏幕遮 · 亚子来海上才五日，明晨将返棹红梨，怅然赋此",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "睡难成，愁未定。细数年时，更漏声声听。肠断相思灰一寸。倚枕沉吟，灯映斜街静。",
      "镜中花，心头影。见亦堪怜，去去休重问。如此江山如此恨。如此天涯，惹得沉沉病。"
    ]
  },
  {
    "id": "adcfe4db8a4bf5bdd0cfce823f04e0ac",
    "title": "木兰花慢 · 周湘云女士哀词",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "玉台当日事，明月好，影娟娟。奈黄歇城边，无端破镜，惆怅难圆。依稀往时情绪，便女权、撒手为伊怜。埋去青山慧剑，洒来红泪蛮笺。",
      "荒江歌泣奈何天。残柳化成烟。更铲地西风，兰摧蕙折，不似当年。潘郎近来憔悴，况沧桑、历劫恨绵绵。一曲念家山破，可能弹到重泉。"
    ]
  },
  {
    "id": "adcfe4db8a4bf5bd964bd63016ffb5de",
    "title": "金缕曲 · 哭冯沼清，步亚子韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "时局艰如此。更何堪、人灾鬼虐，滔滔皆是。赤手开天鳌脚立，如汝差称解事。愧几辈、空谈无似。落花时节金阊里。",
      "忆当时、春衫细马，相逢奇士。劳燕分飞难再见，红豆抛残为子。悔未拉、同歌燕市。凄绝秋风回首恨，料吴山、黯淡烟成紫。苍天醉，曾醒未。"
    ]
  },
  {
    "id": "adcfe4db8a4bf5bd290666dbf0fc8705",
    "title": "少年游 · 春光大地，神州陆沉。顾影自怜，凄然欲绝",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "碧纱窗外落花深。谁与诉春心。几度飘零，几回迟暮，绿叶渐成阴。",
      "刚笺离恨月西沉。旧梦渺难寻。满眼沧桑，愁深酒浅，独坐剔残灯。"
    ]
  },
  {
    "id": "adcfe4db8a4bf5bd5eb732ab5ffe9a0e",
    "title": "酷相思 · 春感",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "正值花开三日雨。恨春信，无凭据。只一缕痴魂何处去。踏遍是，天涯路。觅遍是，天涯路。",
      "燕去鸿来经几度。心事也，何从诉。况隔著红墙天又暮。不醉也，愁无数。便醉也，愁无数。"
    ]
  },
  {
    "id": "adcfe4db8a4bf5bdfd8c95871ef7b6c6",
    "title": "青玉案 · 春日驱车过沪西门，顿触旧尘。有怀陶公、亚子，分寄樱岛、梨里",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "沪西城角偕游地。问此景，曾忘未。不灭英雄儿女气。往年情事，乍歌乍哭，隐约还能记。",
      "樱花照眼梨花泪。岂相忆。终教不相见，昨夜梦中同把臂。聚原易散，散偏难聚，商略浑无计。"
    ]
  },
  {
    "id": "adcfe4db8a4bf5bd96aff67a54805d80",
    "title": "齐天乐 · 拜鹃室助枉题沧桑红泪词，即用原韵奉题拜鹃词",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "手搴芳杜天南倚，奇情万般倾诉。别调回肠，新声荡气，灯底沉吟酸楚。几番凝伫。似水老琵琶，欲吞还吐。同此伤心，分明弦外曲中绪。",
      "思量古，愁无数。叹寥寥作者，算伊堪取。春死鹃啼，秋深鬼唱，剩有骚魂少许。解人怕遇。唤绝妙双鬟，画楼高处。度到樽前，哀音何太苦。"
    ]
  },
  {
    "id": "adcfe4db8a4bf5bd2190ff2c3315fe60",
    "title": "虞美人 · 题聘妻张氏遗影",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "人天无据春无信。现出昙花影。伤心南浦月难圆。半面何曾偏也算因缘。",
      "画师怕我痴情死。故作无盐氏。今生何必再怜他。待到他生颜色定如花。"
    ]
  },
  {
    "id": "adcfe4db8a4bf5bd4334969f151cd932",
    "title": "蝶恋花",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "望断蘼芜无恙否。岁岁分飞，偏算鸳鸯偶。愁到深时如中酒。无言独自凭阑久。",
      "诉向痴情花落后。两两鸾心，两两同消受。鬓样青山眉样柳。今年又是佳期负。"
    ]
  },
  {
    "id": "adcfe4db8a4bf5bd7d836fc2487c3d8f",
    "title": "虞美人 · 题亚卢磨剑室词",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "冷蛩啼壁声凄楚。诉到沧桑苦。杜门休再傍危楼。怕见西山薇蕨尽含羞。",
      "十年磨剑抛难得。此意何人识。回肠荡气写瑶琴。悄倚红梨几度费沉吟。"
    ]
  },
  {
    "id": "adcfe4db8a4bf5bd926ae9289e94b1c5",
    "title": "高阳台 · 鹦鹉洲前吹铁笛者属题所著殉学记传奇",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "钱虏为妖，官奴作祟，乾坤臭腐堪羞。便是人豪，撑天壮志都休。人生死亦寻常事，只芙蓉、与尔何仇。愿难酬。泪洒痴天，长此悠悠。",
      "当年我亦伤心者，恨东南半壁，学敝风偷。高竖黄龙，一时英物都收。蛾眉谣诼无端起，付春江、往事东流。数从头。忍听银筝，一曲悲秋。"
    ]
  },
  {
    "id": "adcfe4db8a4bf5bdb494ed0760a04a14",
    "title": "百字令寄怀亚卢沪上，并示巢南、申叔、曼殊、屏子诸子",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "江山无主，剩酒徒几辈，天涯萍聚。一种芬芳抛不得，空被才名耽误。痴梦寻仇，骚魂觅食，都是风前絮。斜阳满眼，离怀绵渺如许。",
      "可奈两地相思，迢迢歇浦，难诉伤心语。弹罢焦桐同此恨，凤泊鸾飘何处。乱世多愁，故园小病，盼断双鱼素。碧阑干畔，惹侬终日延伫。"
    ]
  },
  {
    "id": "adcfe4db8a4bf5bdf6196f926d2a40a4",
    "title": "浪淘沙 · 题君剑废雅",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "小雅思无邪。敢为君夸。沉吟无奈夕阳斜。大好江山春去也，惆怅年华。",
      "天半暮云遮。吹彻胡笳。便相见亦泪如麻。而况此生能几见，长此天涯。"
    ]
  },
  {
    "id": "adcfe4db8a4bf5bdf6196f9205fbe961",
    "title": "浪淘沙 · 题君剑废雅",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "君抱楚骚愁。湘水悠悠。高邱无女怨灵修。不怕蛟龙来攫取，吟向沧洲。",
      "一剑话从头。匹马燕幽。相期杀贼觅封侯。此手原来堪草檄，与子同仇。"
    ]
  },
  {
    "id": "adcfe4db8a4bf5bd0992d3bc770a5868",
    "title": "少年游 · 次韵，答太一、钝根",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "愿填碧海自深深。悱恻美人心。别亦堪怜，生犹多恨，默倚画楼阴。",
      "秋云无赖化烟沉。好事梦难寻。风雨怀人，江湖小病，憔悴对青灯。"
    ]
  },
  {
    "id": "adcfe4db8a4bf5bdd320cadbc2dfc9a3",
    "title": "浪淘沙 · 次韵和仙霞",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "江上白云秋。日暮悠悠。相思其奈路途修。摘取杜蘅何处寄，闲立汀洲。",
      "末路且低头。含笑重幽。黄金斗大鄙封侯。一卷船山心不死，了了恩仇。"
    ]
  },
  {
    "id": "adcfe4db8a4bf5bd7d49e8ce170fdc8b",
    "title": "罗敷媚海上迟亚子不至",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "故人天末应怜我，别绪阑珊。别梦阑珊。怅望江头一见难。",
      "低徊怕听琵琶语，红豆抛残。红烛烧残。明日扬舲又故山。"
    ]
  },
  {
    "id": "adcfe4db8a4bf5bd759a965e66c8e6a2",
    "title": "如梦令 · 感事，和仙甫",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "空谷幽兰谁种。习习风吹香重。可惜着根难，当户应愁锄送。",
      "悲痛。悲痛。难醒红尘痴梦。"
    ]
  },
  {
    "id": "adcfe4db8a4bf5bd450dba1f1fbc79e6",
    "title": "贺新郎 · 遣闷，和钝子韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "满地花如雪。刚转瞬、枝头啼恨，杜鹃声歇。大好江山人似梦，闹遍南蛮鴂舌。偏惹得、心逾寒铁。酒后肯忘朝局改，待相逢、往事从头说。行行泪，丝丝血。",
      "临风侬自伤幽咽。细思量、玉梅憔悴，更谁堪折。休道年华今老大，尽踏破、贺兰山缺。笑挂去、长城圆月。却怪宵深犹未寐，剔残灯、看取刀头热。生斯世，同凄绝。"
    ]
  },
  {
    "id": "adcfe4db8a4bf5bd57659484d662b185",
    "title": "长相思",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "怨眉梢。恨眉梢。一种痴情未许描。真愁彩笔凋。",
      "魂儿消。影儿娇。如此温柔要福销。他生谥洞箫。"
    ]
  },
  {
    "id": "adcfe4db8a4bf5bd57659484ef3a62cd",
    "title": "长相思",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "隔天涯。忆天涯。悄坐红窗数月华。蒙蒙障碧纱。",
      "柳丝斜。泪丝斜。惆怅江南不见花。瑶琴一曲赊。"
    ]
  },
  {
    "id": "adcfe4db8a4bf5bdb88f1c0db13d1d33",
    "title": "一剪梅",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "背人悄步傍花荫。清漏沉沉。清夜愔愔。鸳鸯枕畔觅啼痕。误尽香魂。负尽香衾。",
      "惹侬消瘦到而今。红袖痴情。红豆痴吟。半钩凉月梦中寻。不诉春心。只诉愁心。"
    ]
  },
  {
    "id": "adcfe4db8a4bf5bddcc694227fd92d64",
    "title": "桃源忆故人感事，次太一韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "思量旧雨兼今雨。愁绝江山无主。大好头颅奚补。拂袖婆娑舞。",
      "玉箫声里瑶台女。似怨乾坤终腐。生就容姿媚妩。心事犹堪语。"
    ]
  },
  {
    "id": "adcfe4db8a4bf5bddcc694222c0a116b",
    "title": "桃源忆故人感事，次太一韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "南风绿绮劳延伫。剩有飘零几许。露冷宵深谁伍。泪湿东家女。",
      "谁恩谁怨天难补。老我凄风苦雨。人静灯微扃户。闹煞床头鼠。"
    ]
  },
  {
    "id": "adcfe4db8a4bf5bd9c70a6d8e7e4adab",
    "title": "踏莎行",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "笛里笺愁，愁边觅路。蒙蒙一片迷香雾。不堪笔下绘沧桑，哀成庾信江南赋。",
      "舞蝶癫狂，啼鹃凄苦。落红却被东风误。几曾招得古时魂，秣陵春死斜阳暮。"
    ]
  },
  {
    "id": "adcfe4db8a4bf5bd13beb46f437ecb35",
    "title": "虞美人 · 六月十三日作，用钝根韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "天灾鬼虐谁能记。生长伤心地。声声苦雨诉琵琶。深怕江南此后竟无花。",
      "一群犬豕顽如土。不解冠裳古。吴淞风起逼人寒。待到龙飞破壁笑相看。"
    ]
  },
  {
    "id": "adcfe4db8a4bf5bdfb26782550e5ffa0",
    "title": "桃源忆故人和无闷韵，即答",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "斜阳影里伤心赋。默对痴天无语。泪湿暮云春树。重认分携处。",
      "东风无赖添愁绪。零落乱红难数。落时犹自争飞舞。青鸟休衔去。"
    ]
  },
  {
    "id": "adcfe4db8a4bf5bd9ff3c67c9262837e",
    "title": "卜算子 · 戏咏瓶中桃花",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "灯下尽销魂，斜倚如相就。一握春风笑有痕，更比伊人瘦。",
      "脉脉绣屏中，似伴听残漏。君勿今宵恨寂寥，权当双红袖。"
    ]
  },
  {
    "id": "adcfe4db8a4bf5bd36b02256f04297ed",
    "title": "忆真妃吊周湘云女史",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "萧条如此山河。起悲歌。何处风摧兰蕙瘁湘波。",
      "苍天醉，苍梧怨，奈人何。凄绝沪西门外月明多。"
    ]
  },
  {
    "id": "adcfe4db8a4bf5bdd4b1e9095a1a6e01",
    "title": "菩萨蛮 · 前题",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "丝丝血写批茶传。江山依旧风光换。最是怕登楼。潘郎著意愁。",
      "秋来云化紫。一片斜阳死。湘竹泪斑斑。湘君去不还。"
    ]
  },
  {
    "id": "adcfe4db8a4bf5bd4a3407003e38b99e",
    "title": "蝶恋花 · 题惜霜所著厌世小说《若人欤，若人》",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "堕地为人今又误。世界凄迷，没日无多路。枯树妍花谁与语。他生勿再痴如许。",
      "满目榛芜君且住。销尽哀魂，独自从头絮。一曲冰弦须记取。红阑十二空延伫。"
    ]
  },
  {
    "id": "adcfe4db8a4bf5bd8dc5c451a670801d",
    "title": "采桑子 · 移居留溪",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "安能郁郁常居住，去自萧然。归亦安便。且作移家葛稚川。",
      "人生到处堪留恋，琴写篱边。鸟和林间。只羡清闲不羡仙。"
    ]
  },
  {
    "id": "adcfe4db8a4bf5bddf31966b88950e1d",
    "title": "减字木兰花 · 留溪寓庐作",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "此心空净。近市尘嚣殊未信。闭户深山。漫说晏婴免俗难。",
      "每逢斜照。略有邻家鹅鸭闹。独占清风。抱膝高吟一亩宫。"
    ]
  },
  {
    "id": "adcfe4db8a4bf5bd0d79f113f05108a7",
    "title": "桃源忆故人和太一韵，即寄",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "人生最易容颜老。问残局，何时了。拚岁月，轻心掉。差喜非年少。",
      "伤心满眼闲花草。独醒楚人皆倒。独饿侏儒皆饱。毕竟伊谁好。"
    ]
  },
  {
    "id": "adcfe4db8a4bf5bdc66662a9b9c453cc",
    "title": "蝶恋花 · 和安如暮春有寄",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "如许佳期偏又误。梗断萍飘，江北江南路。织就鸳鸯该寄予。断肠诉尽相思语。",
      "袖底芬芳须领取。来不多时，便是匆匆去。隔著红墙天欲暮。争禁牵得痴魂住。"
    ]
  },
  {
    "id": "adcfe4db8a4bf5bdc66662a9340eb5c3",
    "title": "蝶恋花 · 和安如暮春有寄",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "密约今生堪几误。欢会难期，侬实真凄苦。绿叶成阴安可语。一春花事风还雨。",
      "吐出伤心千万句。青鸟无凭，消息谁传去。曲曲梦中寻觅处。迷离山色迷离树。"
    ]
  },
  {
    "id": "adcfe4db8a4bf5bdb90cd7effd666099",
    "title": "鹧鸪天 · 用钝根韵，即寄",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "帘影沉沉芳信迟。啼鹃诉与落红知。柳条堪折休轻折，折寄天涯好共持。",
      "伤往事，托微辞。繁华转眼剩空枝。思量撤手同归日，便是人天梦觉时。"
    ]
  },
  {
    "id": "adcfe4db8a4bf5bd86b91202f5d279a3",
    "title": "虞美人",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "果能识得西来意。成佛生天矣。入家心性出家身。证到大乘境界最多情。",
      "沉吟寸草春晖杳。刻画臣能造。应知作者古名家。硬笔盘空奡兀复安排。"
    ]
  },
  {
    "id": "adcfe4db8a4bf5bd86b912026b33669f",
    "title": "虞美人",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "遗徽铜雀犹存样。把玩临风怅。一千三百有余年。即此零星片瓦已堪传。",
      "北人碑版喧流俗。拓跋真寥廓。闲来掘鼠叹无聊。只向莽榛芜处问南朝。"
    ]
  },
  {
    "id": "adcfe4db8a4bf5bd1fcedd79f1fbd112",
    "title": "卖花声哲夫与其夫人张倾城合绘梅聘海棠图见贻，填此为谢",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "一幅艳容光。活色生香。胭脂队里铁心肠。我自爱花花不语，谁与商量。",
      "厚贶故心将。此意难忘。寄侬绢素壁间张。一种闲愁消不得，来对红妆。"
    ]
  },
  {
    "id": "adcfe4db8a4bf5bd60de37c95c41bedd",
    "title": "貂裘换酒仙甫感某君营救事，寄示一阕，依韵和之",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "搔首西风叹。最惊心、故人牢狱，沉沉更箭。苦道人情如纸薄，交谊而今迁换。况转眼、风流云散。细数心期谁与说，又被人、量去家山半。个中味，尝来惯。",
      "迷茫大地何时旦。忽妖魔、横飞蚀月，蔽他真面。一别嫦娥三年久，悄倚楼头未见。便深闭、休教哀怨。解得左骖能购汝，料终偿、平仲怜才愿。消灭尽，人天恨。"
    ]
  },
  {
    "id": "adcfe4db8a4bf5bd66ade0fd175e0d0f",
    "title": "满江红 · 吴君小枚移书，告其梅其德女士自殉事，倚此吊之",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "我与而兄，弹指忽、二年离别。瞥惊见、秋桐一叶，飞来凄绝。惨淡红衫脓血史，凄凉黑狱沧桑月。问可权、太不识人权，空饶舌。",
      "芙蓉瘴，香波咽。申江岸，芳尘歇。痛杜鹃啼恨，恨何能雪。秋女善悲天已醉，春晖未报花先折。唤红儿、谱入玉参差，声声血。"
    ]
  },
  {
    "id": "adcfe4db8a4bf5bd1719f88ef3d9ec37",
    "title": "如梦令 · 用太一韵，即答",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "满眼湖山非旧。悄听猿啼清昼。把臂诉相思，一掬心馨薰透。",
      "消受。消受。劳汝旗亭相候。"
    ]
  },
  {
    "id": "adcfe4db8a4bf5bd037f1bb739a0190d",
    "title": "减字木兰花 · 录别",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "是何年纪。前生夙世休提起。两字消魂。绣出鸳鸯有泪痕。",
      "抛残红豆。腰支拚为伊消瘦。吹气如兰。临去叮咛别更难。"
    ]
  },
  {
    "id": "adcfe4db8a4bf5bd037f1bb7623ea2ab",
    "title": "减字木兰花 · 录别",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "妙相逢处。可能留得香魂住。住亦无多。啼鴂声声唤奈何。",
      "人生何苦。情痴争被红墙阻。怜尔怜侬。此愿茫茫似梦中。"
    ]
  },
  {
    "id": "adcfe4db8a4bf5bd82a9a75d15bfc698",
    "title": "金缕曲 · 南社诸子会于吴门，楚伧自汕头驰寄一阕，因亦继声",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "说与君知道。料今夜、千人石上，梦魂飞到。击筑弹筝豪士态，惹我临风倾倒。祝陈夏、风流长好。恨未狂歌惊满座，听断鸿、声里哀蝉噪。愁黯黯，苍天老。",
      "梧桐叶落悲秋早。奈麋鹿、苏台如画，荒凉难扫。抉目胥门伤往事，一片降幡影杳。只古冢、龙泉时叫。毕竟文章成底用，况湖山、久矣非朱赵。余霸气，消沉了。"
    ]
  },
  {
    "id": "adcfe4db8a4bf5bdfb05765a106a7586",
    "title": "南歌子 · 仙甫集所作《愿歌》及《至日怀人》之什，为《南幽百绝》，索题",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "幽径寻芳草，空山吊夕阳。江皋木落正严霜。弹到南音呜咽断人肠。",
      "信美非吾土，消愁剩醉乡。吟魂飞去落潇湘。戏拍君肩一笑尽千觞。"
    ]
  },
  {
    "id": "adcfe4db8a4bf5bdc1a31b543ca02905",
    "title": "百字令",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "此钱堪爱，拟持浇杯酒，欷歔同吊。三百余年无恙否，字迹斑然深窈。何物迂儒，瞿张殉后，努力如公少。老天有眼，殷勤贻以相报。",
      "回想惨淡南云，烹龙炮凤，哀史凭谁告。不信金瓯都破坏，剩这团团完好。德祐春秋，义熙甲子，并是人间宝。伤心帝子精魂，那日归了。"
    ]
  },
  {
    "id": "adcfe4db8a4bf5bd33b32cdf74f363dc",
    "title": "蝶恋花 · 和太一韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "花正开时人已散。十斛蛟珠，便尔抛残半。一任江南风景换。沧桑味侬尝惯。",
      "蝶醉蜂狂愁思乱。无赖杨花，漠漠烟笼岸。醉去东皇肠欲断。搴帘细把春光看。"
    ]
  },
  {
    "id": "adcfe4db8a4bf5bdec508be800528de4",
    "title": "金缕曲 · 简巢南海上",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "吾友巢南子。谨题笺、陈辞足下，务祈鉴此。卧病春江犹未起，憔悴故人奚似。奈两地、月明如水。我欲奋飞来问讯，恨顽躯、难展临风翅。孤负杀，平生意。",
      "青灯空洒相思泪。念终朝、呻吟床褥，情何能已。忏慧词人偏解事，真个凌云高谊。看患难、订交有几。侬实丧心休更说，惟望君、努力加餐耳。天顿首，匆匆启。"
    ]
  },
  {
    "id": "adcfe4db8a4bf5bdf8b44c5179f821c8",
    "title": "点绛唇 · 唐庄观桃花",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "笑对浓妆，帘前报道东风腻。比红儿醉。禁得心魂瘁。",
      "半晌无言，领略伊滋味。盈盈泪。酒香粉汗。肯信天涯远。"
    ]
  },
  {
    "id": "adcfe4db8a4bf5bdfe0d6d576ff512f2",
    "title": "字字双定安曾填此调入《杂诗》中，殊为失当。戏效两首",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "绵蛮百啭柔复柔。画桥西畔幽复幽。",
      "鹃啼红落愁复愁。含情脉脉羞复羞。"
    ]
  },
  {
    "id": "adcfe4db8a4bf5bdfe0d6d57548b6a3b",
    "title": "字字双定安曾填此调入《杂诗》中，殊为失当。戏效两首",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "东风无赖吹复吹。罗帷挂起迟复迟。",
      "绿窗沉醉卮复卮。梦为蛱蝶痴复痴。"
    ]
  },
  {
    "id": "adcfe4db8a4bf5bd7deadbf23b920c34",
    "title": "临江仙 · 上巳后翌日西子湖头怀亚子",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "草草杯盘卿已去，天涯离恨难支。我来原亦未曾迟。东劳西燕，又是误佳期。",
      "多少痴情何处诉，碧桃刚值开时。一枝攀折枉相思。低回绵渺，此意几人知。"
    ]
  },
  {
    "id": "adcfe4db8a4bf5bd78cd93fe0674f5d3",
    "title": "望海潮 · 登六和塔",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "靖康半壁，偷安南渡，中原王气全收。虎倒龙颠，当年英物，匆匆淘尽东流。白雁恨难休。看仓皇蹈海，横扫貔貅。满眼沧桑，那堪吊古为勾留。",
      "行行莫再回头。说不如归去，抛却杭州。上巳风光，名流觞咏，相期且续前游。韵事要千秋。笑一时高会，云散风流。怕把心期重诉，一醉解千愁。"
    ]
  },
  {
    "id": "adcfe4db8a4bf5bd5163d2f413d849c0",
    "title": "少年游 · 中秋月下作",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "冰轮涌地逼窗纱。桂树影婆娑。一曲劳歌，秋虫啼怨，诉出乱如麻。",
      "好阑干畔正清华。无奈被云遮。恨不今宵，乘风飞去，大海捉虾蟆。"
    ]
  },
  {
    "id": "adcfe4db8a4bf5bd87fd665ee4ef7d1e",
    "title": "点绛唇 · 南浦思家",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "湖上鸳鸯，问他几对分飞去。心期谁絮。南浦潇潇雨。",
      "倚遍阑干，春信无凭据。凝眸处。天涯草长，不是来时路。"
    ]
  },
  {
    "id": "adcfe4db8a4bf5bd28cda23c9d632b0c",
    "title": "采桑子 · 怀巢南武林",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "赏梅记泛孤山棹，别也愁多。见也愁多。抱得芬芳奈若何。",
      "可怜同是天涯客，卿占西湖。侬占南湖。两地清光月漾波。"
    ]
  },
  {
    "id": "adcfe4db8a4bf5bd4334969f328065af",
    "title": "蝶恋花",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "红豆离离盈一握。细数归期，闲对灯花绿。旧恨风吹新恨搁。相思只在横塘曲。",
      "开卷梅花香里读。叠句联词，准拟佳期续。料得夜深人欲宿。锦衾悄悄春寒独。"
    ]
  },
  {
    "id": "adcfe4db8a4bf5bd118378a6396beafc",
    "title": "昭君怨 · 见落梅，凄然不怿",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "占得百花头上。死便深深埋葬。零落满阶红。闹东风。",
      "一种空香清绝。抱酒终难浇灭。庭院又黄昏。替温存。"
    ]
  },
  {
    "id": "adcfe4db8a4bf5bd3d5dc1321592635b",
    "title": "卖花声",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "天气病人否。寒暖谁谋。绵衣刚换又重裘。昨夜杏花今夜雨，打叠闲愁。",
      "春色荡难收。破碎金瓯。男儿掷笔觅封侯。无限东风亡国恨，兜上心头。"
    ]
  },
  {
    "id": "adcfe4db8a4bf5bd50dfd4a4551234cb",
    "title": "丑奴儿令夜不成寐，披衣写此",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "宵深底事推窗立，星已横斜。月已横斜。隔著青山望眼赊。",
      "天涯芳信如相问，妾是梅花。郎是梅花。飘泊东风不到家。"
    ]
  },
  {
    "id": "adcfe4db8a4bf5bd3948031f5e378570",
    "title": "浣溪沙 · 二月望夜",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "一春风雨未曾停。料得今宵欲放晴。要持杯酒诉平生。",
      "月到团圞偏不见，人逢离别最关情。教他故意欠分明。"
    ]
  },
  {
    "id": "adcfe4db8a4bf5bd891ca9b226731cf3",
    "title": "柳梢青 · 雨中登楼",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "十二时辰，如痴如痗，整顿全神。瘦尽腰支，销残眉样，懊恼今生。",
      "天涯芳草青青。登楼望、搅了愁情。雨雨风风，凄凄楚楚，我我卿卿。"
    ]
  },
  {
    "id": "adcfe4db8a4bf5bd3b48aa4334879157",
    "title": "蝶恋花 · 一夜狂风，红梅落尽矣",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "薄晕胭脂羞一顾。似水年华，只怕芳菲误。一点檀心须好护。翩翩才调天生付。",
      "红粉飘零谁与诉。自贴阑干，欲去还留住。沈醉玉环娇独步。替他扶起风前舞。"
    ]
  },
  {
    "id": "adcfe4db8a4bf5bd876c4d43e7b27614",
    "title": "相见欢 · 拟南唐后主作",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "寒深酒浅难温。对芳樽。两地相思一样怨飘零。",
      "归心乱。归期远。悔因循。鬓已丝丝销得几黄昏。"
    ]
  },
  {
    "id": "adcfe4db8a4bf5bd876c4d43e6da6936",
    "title": "相见欢 · 拟南唐后主作",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "玉箫吹彻前村。忆王孙。拟把零烟碎梦向伊论。",
      "游人病。啼鹃恨。锁重门。蛱蝶双双红瘦是春魂。"
    ]
  },
  {
    "id": "adcfe4db8a4bf5bd3e523677ad021e1c",
    "title": "虞美人 · 得家书",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "可怜游子飘蓬样。客里添惆怅。平安两字值千金。手把家书灯下费沉吟。",
      "男儿蓬矢桑弧志。今日成何事。思量亲舍白云遥。惹得倚门一夜鬓萧萧。"
    ]
  },
  {
    "id": "adcfe4db8a4bf5bd4b6e4bbc5107b5b5",
    "title": "清平乐 · 有寄",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "春寒恻恻。两地应相忆。从不分离今独宿。料得天涯愁绝。",
      "枕边忽听荒鸡。打窗风雨凄其。并作数行清泪，叮咛流到留溪。"
    ]
  },
  {
    "id": "adcfe4db8a4bf5bdfcb3826534c90a06",
    "title": "浪淘沙 · 杨笃生自沉利物浦死，吊以此阕",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "天末又西风。彻耳惊鸿。男儿羞作可怜虫。宁与金瓯同破却，遗恨无穷。",
      "奇气化长虹。往事都空。鲁戈难返日当中。一任狂涛号日夜，淘尽英雄。"
    ]
  },
  {
    "id": "adcfe4db8a4bf5bd1c0d74ed4bef8101",
    "title": "点绛唇 · 题玉琤瑽馆填词图，为庞檗子",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "翠羽啾啾，骚魂唤醒纱窗晓。花开多少。只为东风早。",
      "一晌沉吟，似索琼仙笑。春休老。个人清妙。岁岁年年好。"
    ]
  },
  {
    "id": "adcfe4db8a4bf5bd1ecafa982317cf0f",
    "title": "蝶恋花 · 四月一日感粤事作",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "百啭黄鹂帘外听。芳讯沉沉，惹起春人病。绿到肥时红瘦尽。几时重奉东皇命。",
      "连日南风吹不定。蝶醉蜂颠，打落苍苔径。绝少杜鹃声响应。奈侬愁喜交相迸。"
    ]
  },
  {
    "id": "adcfe4db8a4bf5bdd8ea359628c3fddc",
    "title": "相见欢 · 前题",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "心期两地相同。死声中。惆怅年来难竞是南风。",
      "春安去。花无语。恨匆匆。回首粤王台畔血飞红。"
    ]
  },
  {
    "id": "adcfe4db8a4bf5bd932db31c99bd673a",
    "title": "清平乐 · 禾中寓楼题壁",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "郎甘离索。妾命原非薄。陌上花开归欲速。镜里颜应如昨。",
      "客中情绪凄清。依稀月落参横。忆著去年今夕，灯前笑谱双声。"
    ]
  },
  {
    "id": "adcfe4db8a4bf5bde42c0bd07ae0f72d",
    "title": "罗敷媚与傅钝根联句",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "留溪苦苦留人住，卿自多情。侬岂忘情。三宿空桑不忍行。",
      "死生流转犹相值，已恨今生。休话他生。便说归期泪欲倾。"
    ]
  },
  {
    "id": "adcfe4db8a4bf5bdab71bb953101a51b",
    "title": "浣溪沙 · 宣南酒楼与成琢如联句",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "怪底春愁不自持。潘郎憔悴鬓成丝。淡烟微雨落花时。",
      "黯黯青山如我病，双双红豆为谁痴。最难消受是相思。"
    ]
  },
  {
    "id": "adcfe4db8a4bf5bdc22341da2ca663b8",
    "title": "忆秦娥 · 十六夜望月，次韵和鹓雏",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "伤残漏。花无长好人长寿。人长寿。昨宵持较，容姿微瘦。",
      "一池水被风吹绉。相思打叠双红豆。双红豆。佳人刚病，薄寒堪又。"
    ]
  },
  {
    "id": "adcfe4db8a4bf5bd7c28408763714c32",
    "title": "清平调 · 题庞檗子填词图",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "金管玉箫凄怆。隔浦时闻清唱。刻羽移商谁与抗。",
      "白石风流无恙。人间绝少知音。最怜短烛孤吟。侬也伤心故国，忍教虎气消沉。"
    ]
  },
  {
    "id": "adcfe4db8a4bf5bd7c2840875363a301",
    "title": "清平调 · 题庞檗子填词图",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "来从何处。见亦愁无数。便是相逢无可语。一种心情兜住。",
      "若云不算情痴。缘何醉梦支离。绣得鸳鸯新谱，好风寄予黄鹂。"
    ]
  },
  {
    "id": "adcfe4db8a4bf5bd84b73e50277bec7d",
    "title": "菩萨蛮 · 将之燕，赠歌者艳芬",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "宣南文宴当年共。翩跹舞瘦阶前凤。西燕又东劳。天遥梦更遥。",
      "名花应堕地。飘泊何时已。怜我复怜卿。多情似不情。"
    ]
  },
  {
    "id": "adcfe4db8a4bf5bd3be178da655f228c",
    "title": "念奴娇 · 题巢南《笠泽词征》，用檗子韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "碧阑干畔，把芬芳展玩，昔贤风远。拟向垂虹亭长问，多少古愁新怨。月下吹箫，酒余击筑，弹指年华换。何图斯世，清音犹响天半。",
      "因想访艳花南，怀人雪北，锦句囊常满。真个伊人辛苦甚，绝胜琅环千卷。白雪高辞，红牙低唱，入扣声声按。尽教当做，乡邦志乘同看。"
    ]
  },
  {
    "id": "adcfe4db8a4bf5bd86b912020fa9fa22",
    "title": "虞美人",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "刚来便去匆匆了。心事知多少。天津桥上又西风。忍听杜鹃凄怨数声中。",
      "觚棱回首依稀在。可惜人民改。酒杯难洗是牢愁。无限泪珠抛付与东流。"
    ]
  },
  {
    "id": "adcfe4db8a4bf5bd8bbed9d1adad1a08",
    "title": "捣练子",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "人世事，本来空。弹指京华廿四风。赢得钱塘苏小小，两行清泪湿帘栊。"
    ]
  },
  {
    "id": "adcfe4db8a4bf5bd154effbd26ce62b1",
    "title": "浪淘沙",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "残局不胜哀。此恨难排。无情明月照空阶。一夜令威思往事，化鹤重来。",
      "灵气岂终埋。满眼蒿莱。雄图京口几时开。不信东南形胜好，浩浩江淮。"
    ]
  },
  {
    "id": "adcfe4db8a4bf5bd954b6e00ac8da2a2",
    "title": "忆江南",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "伤春苦，今日又悲秋。蓦地□猿啼不住，好风吹送木兰舟。",
      "重上媚香楼。"
    ]
  },
  {
    "id": "adcfe4db8a4bf5bd9b02ba6d6c2e5007",
    "title": "菩萨蛮",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "词人飘泊原难免。筑声燕市痴无限。独自向东归。孤灯泪暗垂。",
      "舵楼容我上。回首长安望。好梦总成空。昙花一现中。"
    ]
  },
  {
    "id": "adcfe4db8a4bf5bd154effbd0a9b4f78",
    "title": "浪淘沙",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "到耳浪潺潺。客意阑珊。雪花片片著衣寒。惆怅此生谁管得，旧爱新欢。",
      "月下一凭栏。浩荡江山。坏何容易造何难。我是青莲今再世，谪下人间。"
    ]
  },
  {
    "id": "adcfe4db8a4bf5bd9ae8cc4043483831",
    "title": "木兰花",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "森严帝阙冷与雪。十万熊罴成阵列。此行梅鹤不孤清，饱听胡笳声夜彻。",
      "相思细嚼秋兰屑。盼望江头情正切。好风安稳挂征帆，重话春申城畔月。"
    ]
  },
  {
    "id": "adcfe4db8a4bf5bdd5cf24b1f92a949a",
    "title": "相见欢",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "斜阳一抹余红。别匆匆。料峭罗衾天末起秋风。",
      "卿挥泪。侬该醉。那时重。燕自西飞无奈百劳东。"
    ]
  },
  {
    "id": "adcfe4db8a4bf5bdd5cf24b1ae0965af",
    "title": "相见欢",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "不堪王粲登楼。看吴钩。赢得三分春色七分秋。",
      "终难断。如麻乱。楚骚愁。梦里相逢月挂柳梢头。"
    ]
  },
  {
    "id": "adcfe4db8a4bf5bd25eb6af71992b58a",
    "title": "清平乐",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "惊涛天半。一发青山断。鳌掷鲸吞何太乱。几把沧溟占满。",
      "阑干黄海堪凭。佳期有愿终成。莫便凄凄切切，相期死死生生。"
    ]
  },
  {
    "id": "adcfe4db8a4bf5bd1368c914ae770fd3",
    "title": "临江仙",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "虎口余生谁念我，天惊石破魂飞。酒醒何处夕阳西。取看青史，安用姓名垂。",
      "无限苍波无限恨，关山万里凄迷。多情难得比红儿。腰支瘦损，相送柳依依。"
    ]
  },
  {
    "id": "adcfe4db8a4bf5bd5cde133c6e0b4001",
    "title": "应天长",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "英雄宝剑佳人镜。未到用时须理整。沙场静。琼楼迥。后日功名浑莫定。",
      "终南原有径。心史休投眢井。众醉三闾独醒。问天天亦病。"
    ]
  },
  {
    "id": "adcfe4db8a4bf5bd4334969fc221445e",
    "title": "蝶恋花",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "局促九州无可步。吹彻灵箫，我亦伤迟暮。只合万花香里住。偎红倚翠休归去。",
      "啼鴂声声知几度。一种心期，欲向伊谁语。底事年年添恨绪。何曾觅个消魂处。"
    ]
  },
  {
    "id": "adcfe4db8a4bf5bd86b91202efa8a8b0",
    "title": "虞美人",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "沉吟夜半灯光绿。酒断愁还续。眼前相见且休言。记取华严楼阁现他年。",
      "风飘浪打雄心在。此担何时解。海天遥睇暮云深。一任狂涛东卷恨难禁。"
    ]
  },
  {
    "id": "adcfe4db8a4bf5bdfcd94805690465c2",
    "title": "菩萨蛮 · 又寄攘叔",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "绝妙江山纤手送。唐宫不醒鹦鹉梦。莽莽古幽州。春风万古愁。",
      "灯前凄以绝。铸就相思结。明镜对人羞。华年去不留。"
    ]
  },
  {
    "id": "adcfe4db8a4bf5bddc801fb3a4fddc80",
    "title": "贺新郎 · 东京怀佩忍",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "海上曾相识。把心肝、千里怀人，情难抛得。满地江湖荆棘遍，独自朝南暮北。原不为、饥寒交逼。事业未成天尚醉，叹古来、壮士无颜色。神明胄，萧条急。",
      "几时扫荡匈奴域。试看那、只身跳掷，提刀杀贼。东亚风云千变幻，行矣前途昏黑。记取完、沙场奇节。乱世青年真福分，好头颅、收葬要离侧。虽死别，长相忆。"
    ]
  },
  {
    "id": "adcfe4db8a4bf5bd3860f0191094bf55",
    "title": "念奴娇 · 赠淘夷，次亚卢韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "乾坤多难，看他人榻畔，岂容鼾卧。无奈天涯春草长，怅矣逢君南浦。红豆新调，青山旧稿，恨遇知音暮。江头风雨，侬直十分愁苦。",
      "忍教剩水残山，斜阳歌泣，曲顾周郎误。万丈红尘堪把臂，满袖芬芳兰杜。醉后呼天，愤来斫地，往事从头数。匣中宝剑，呜呜欲向谁诉。"
    ]
  },
  {
    "id": "adcfe4db8a4bf5bdf17c2d6bbbe9d91d",
    "title": "水调歌头 · 与某校同学话别",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "去日一何速，来日应大难。忽与君等别校，使我百忧攒。喜散大千花片，相与同登觉岸，对面有情看。大地虽荆棘，把臂有余欢。",
      "中原事，苍凉甚，恨无端。唤起种魂欲活，梦赋■■■。同仇踊跃■■，■■■■■■，愿力自团团。无限临岐义，努力劝加餐。"
    ]
  },
  {
    "id": "adcfe4db8a4bf5bdff74a75eaacd051d",
    "title": "相思引 · 闾门外听歌赋此",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "小小眉楼落日斜。浅斟低唱过儿家。香风几阵，报放白兰花。",
      "泪洒青衫容易湿，最难堪、听自天涯。似怜迟暮，暗为拨琵琶。"
    ],
    "annotation": [
      "相思引：双调四十六字，前段四句三平韵，后段四句两平韵。房舜卿词用别称《玉交枝》，周紫芝词用别称《定风波令》，赵彦端词用别称《琴调相思引》，《古今词话》无名氏词用别称《镜中人》。"
    ]
  },
  {
    "id": "adcfe4db8a4bf5bd0db097eb4f8e8424",
    "title": "虞美人 · 过胭脂桥畔",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "瘦驴倦跨怜清影。春暮春人病。谁家四扇碧窗纱。拗出女郎半面似桃花。",
      "佳人本色胭脂少。休逐东风老。桥名艳绝为流连。惹我沉吟痴到十多年。"
    ]
  },
  {
    "id": "adcfe4db8a4bf5bdd03343bc01898e4c",
    "title": "满庭芳 · 山塘泛舟",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "人比花红，波如酒绿，十分堪爱堪怜。数声柔橹，荡得碧涟涟。争说吴娃妙产，又况是、生长吴船。商量定，泊船底处，笑指画桥边。",
      "山塘七里依愁，空提起、旧恨绵绵。忍风灯水驿，过了芳年。忽听中流箫鼓，魂消矣、梦也都牵。须占尽，晓风残月，准备买山钱。"
    ]
  },
  {
    "id": "adcfe4db8a4bf5bd5b169ce7b4072e52",
    "title": "相见欢 · 山塘偶见",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "向人剪剪明眸。影勾留。可奈匆匆一见木兰舟。",
      "便相见。情难遣。恨悠悠。何必化为鹦鹉叩红楼。"
    ]
  },
  {
    "id": "adcfe4db8a4bf5bd73f8a071d0061115",
    "title": "齐天乐 · 约同人游城西诸山，阴雨未果。凄然不欢，谱成此阕",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "梦中飞至芙蓉顶，回观太湖何小。跨上灵岩，蹴翻万笏，消得此生怀抱。烟霞缥缈。叹凄绝江山，容我清啸。此愿茫茫，青云梯上那能到。",
      "只番胜游算了。世间遗恨事，不知多少。西北波涛，东南金粉，拟拉俊游凭吊。未堪临眺。把雨丝风片，倦游相告。赋就归来，骚魂犹缭绕。"
    ]
  },
  {
    "id": "adcfe4db8a4bf5bd96a03e97ecb01a56",
    "title": "少年游 · 重游吴门记事",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "昨归时复梦苏州。挚春再来游。节近黄梅，桥过红板，同话旧家楼。",
      "相将携手成清赏，笑唤木兰舟。七里山塘，一枝柔橹，摇破暮天愁。"
    ]
  },
  {
    "id": "adcfe4db8a4bf5bd26a0a5fa78a6d9e1",
    "title": "金缕曲 · 和哲夫《重九谒孝陵》韵",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "转眼乾坤旧。忆当年、兵戈戎马，秋风回首。十万胡儿来牧草，旧向中原驱走。莽归迹、都成鸟兽。剩者前王抔土在，付遗民、凭吊伤怀否。长江险，险何有。",
      "石头城外论功咎。枉传说、龙蟠虎踞，地存人朽。纵有英雄能创业，■■■■■■。奈后来、豚犬谁守。想见我侪啼哭处，剧悲歌、肝胆应如斗。心头血，杯中酒。"
    ]
  },
  {
    "id": "adcfe4db8a4bf5bdb1984781da0fb7bd",
    "title": "蝶恋花 · 莼农以所和《浮海词》五解见寄，辞意凄婉。昏暮素居，怅然念旧，再为依声答之",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "百转柔肠刚一步。寄到红笺，细数斜阳暮。只为沧桑愁不住。鸳鸯寺主匆匆去。",
      "击剑吹笙今几度。啼尽鹃声，恨事凭谁语。肠断天涯情乱绪。记着烟村模糊处。"
    ]
  },
  {
    "id": "adcfe4db8a4bf5bd942332d944904ca4",
    "title": "虞美人 · 题辛稼轩集",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "羞为人世书呆子。死活堆千纸。人生才调绝沉雄。铁马金戈叠过大江东。",
      "中兴望断腥膻遍。乱世伤生贱。我今同把古人忧。空倚危楼洒泪看吴钩。"
    ]
  },
  {
    "id": "adcfe4db8a4bf5bdc90e82c9221d70ef",
    "title": "浪淘沙 · 和侯葆三",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "最是别离酸。何日停骖。不甘袖手独盘桓。扶植东南花灿烂，两地独看。",
      "时事付清谈。一局棋残。东风料峭怕春寒。春水一池吹皱了，底事卿干。"
    ]
  },
  {
    "id": "adcfe4db8a4bf5bd86b912023847c677",
    "title": "虞美人",
    "authorName": "高旭",
    "authorId": "0fa791758a4bf5bdf31b20460950ca92",
    "dynasty": "清",
    "content": [
      "蛾眉遽肯痴如此。甘为萧郎死。此生赢得那人怜。断勿他生再往奈何天。",
      "原来颜色难常好。珠碎玉沉了。兰啼蕙叹何其多。深怕沧桑劫数尽如他。"
    ]
  },
  {
    "id": "adcfe4db574b7612582613d6f85f6bf4",
    "title": "菩萨蛮 · 北固题壁",
    "authorName": "郭麟",
    "authorId": "22781",
    "dynasty": "清",
    "appreciation": "“住”字写出了因看不见江水流动而产生的错觉，也形象地表现出水流平缓之状。词人从“流”与“留”一对矛盾上盘转写来，别有所感。“山”为“留”一方，人生之阻力意象；“江”为“流”之大势，合乎“天”意。“船”为“侬”之载体，顺“江”而“流”。词写出了：“留”总只能是暂时的，相对的；脱羁而去的“流”是永恒的、绝对的。\n上片，一二句写景，起笔气势恢弘。“青天欲放江流去”，用拟人的手法，把自然造化写得有情有味，生动多姿。“放江流去”的一个“放”字，写尽了江流肆意纵情，奔放流淌的气魄。天高水阔之际，意境宏大。青天有意，青山却也有情，“欲截江流住”仍用拟人的手法，把山阻江流的客观事实人情化，一个“截”字陡增了动态感，令人想到水涌山拥水躲山拦的游戏场面。所以即便是有“惊涛拍岸”的奇险，在这一“去”一留之间也多了几分情致，生出几缕温情。\n三四两句抒情。“侬也替江愁”，写词人面对山水的这个态势引发的感慨。而这个“愁”绝非关涉个人得失的真的悲愁，“愁”的原因是下句——“山山不到头”。这里既写出了群山逶迤、江流绵远的自然风光，又笔底含情，流露出对这片山水的热爱和思考。\n下片，一二句写景，立足江面，写小“船”“片帆”。用“落鸟”作比，既写出了江面上片片白帆的轻灵跃动，更以小衬大，突出江面的平阔辽远。“江住”，江水好像凝滞不动，“船泊”，船也似江流中停泊，用假象的“静”来写江流平缓的“动”，可谓别有新意，独具匠心。三四句抒情，只是这两句感情来得突兀。它是在对前面两处景物描写的关照基础上而产生的。静水流深。水的胸怀足以容纳天地乾坤，水的流转足以带动古往今来，唯有的山的伫立，一立千载，由此显得单薄孤寂。所以舟行江上，词人抑止不住发出洞察玄机的微“笑”——青山阻截江流，希望江流停滞，是因为自己孤寂啊。结句反问，“能留侬住无”，问中有答，留得住？留不住。一种水流势不可挡的必然，使这首题壁词立时有了发人深省的哲学意蕴。\n全词词写景与抒情相结合，上下片景景相称，情情相依，在直接的歌颂山水自然风光的背后，更含有水总要向前流动、势不可挡。",
    "content": [
      "青天欲放江流去，青山欲截江流住。侬也替江愁，山山不断头。",
      "片帆如鸟落，江住侬船泊。毕竟笑山孤，能留侬住无？"
    ],
    "comment": [
      "近代学者严迪昌《金元明清词精选》：“平淡而富机趣，轻捷流利中见人生哲理。”"
    ],
    "translation": "青天想要放江水流去，青山却想要将江水截住；\n我也替江水忧愁（会被截住），因为你看那山山连绵不断；\n片片帆影如鸟儿降落，江停住我的船也停住；\n我嘲笑青山毕竟是势单力薄，哪里可以把我留住呢？",
    "intro": "《菩萨蛮·北固题壁》是清代词人郭麟所作的一首词，这是一首充满理趣的小词。词从“青天”与“青山”的矛盾入笔，虽是颇有情致的眼前景的描写，但充满了情感的张力和人生的体悟。全词不事雕琢，自然挥洒，熔情、景、理的抒写于一炉。",
    "annotation": [
      "菩萨蛮：词牌名，原系唐教坊曲。又名“子夜歌”、“巫山一片云”、“花间意”、“花溪碧城里钟”、“重叠金”、“梅花句”、“晚云烘日”、“菩萨鬘”等，回文体又称“联环结”。双调四十四字，两仄韵两平韵。初见于《花间集》温庭筠词中。",
      "北固：山名，在江苏镇江，上有甘露寺。",
      "侬：我，吴语。",
      "江住：江水平缓的地方。",
      "孤：力量独单。"
    ]
  },
  {
    "id": "adcfe4db787af137b3e9e630b896ebc1",
    "title": "水调歌头 · 望湖楼",
    "authorName": "郭麐",
    "authorId": "22781",
    "dynasty": "清",
    "content": [
      "其上天如水，其下水如天。天容水色渌净，楼阁镜中悬。面面玲珑窗户，更着疏疏帘子，湖影淡于烟。白雨忽吹散，凉到白鸥边。",
      "酌寒泉，荐秋菊，问坡仙。问君何事，一去七百有馀年。又问琼楼玉宇，能否羽衣吹笛，乘醉赋长篇。一笑我狂矣，且放总宜船。"
    ]
  },
  {
    "id": "adcfe4db00046a55f32f182ed6f54f82",
    "title": "浣溪沙",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "修到南屏数晚钟，目成朝暮一雷峰。纁黄深浅画难工。",
      "千古苍凉天水碧，一生缱绻夕阳红。为谁粉碎到虚空。"
    ]
  },
  {
    "id": "adcfe4db00046a55113914396735ab3b",
    "title": "酷相思 · 丁巳",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "嫩柳鹅黄千万缕，更密衬、桃千树。者一段春光难画取。红不断、绿如许。绿不断、红如许。",
      "北去南来移景序，只换得、伤心据。便占断湖山佳处住。春归也、人将去。人归也、春将去。"
    ]
  },
  {
    "id": "adcfe4db00046a55753af03dd5d2addc",
    "title": "暗香 · 壬子寄巢云",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "旧京乍识，正幽单客枕，潘郎愁积。凄满暮鸦，芳树阴阴后堂碧。还踏天街月影，乍忘了、西风尘席。谁管他、如叶青衫，弦底玉龙泣。",
      "应忆，旧簪笔。尽夜夜露痕，步冷东掖。袖香漫裛，赢得铜仙泪空滴。暗雨剪灯心事，除梦里、门庭重觅。却又怕、寻去也，梦都非昔。"
    ]
  },
  {
    "id": "adcfe4db00046a55672fee58e4a3f69e",
    "title": "浣溪沙 · 题桐君桐阴待月图己未",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "金井新秋一叶知，江波忽影佩参差，清歌一曲鬓成丝。",
      "旧恨遥传鹦鹉笔，幽栖还写凤凰枝。笛边月色为谁迟。"
    ]
  },
  {
    "id": "adcfe4db00046a55c9ce1604c4f2df4d",
    "title": "六丑 · 和彊村吴门听枫园海裳韵",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "祝东风暂小，为幽树、停阴芳阁。露妆未晞，香心拚退却。丝恨垂落。绀碧苔枝罥，莫辜烧烛，晕敞天东幄。馀娇冷斗秋千索。粉帨揩奁，赭苞媵爵。旧巢更留欢约，甚灵根未老，残梦偏恶。",
      "飘灯归箔，杳秾华误托。照眼愁樱近，伤凤泊。商量去燕无诺，指墙阴泪点，秋萌先觉。斜阳路、尚穿园角。模糊更、几辈春宵忍赎，旧时哀乐。仙趺回、空抱残萼。倚铃幡、十万铙孤注，生生系著。"
    ]
  },
  {
    "id": "adcfe4db00046a55753af03d0876bbf5",
    "title": "暗香 · 壬子寄巢云",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "旧痕凄断，是年时携手，虎坊桥畔。愁护暮鸦，芳树阴阴后堂见。还踏天街月影，乍忘了、西风冰簟。谁管他、如叶青衫，弦底玉龙怨。",
      "争羡，御香染。尽夜夜露痕，襟袖难浣。几时清浅，赢得铜仙泪空满。重觅剪灯心事，除付与、梦中庭院。却又怕、寻去也，梦中都换。"
    ]
  },
  {
    "id": "adcfe4db00046a55b18c830586b1a71f",
    "title": "鹧鸪天 · 癸丑三月灵壁道中见燕子",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "剪破流光不自持，空梁忽并玉差池。荒城不识春风面，已是人家插柳枝。",
      "蓬户小，草檐低，莫寻珠箔问香栖。只今清忆犹成泪，何况虚帘重到时。"
    ]
  },
  {
    "id": "adcfe4db00046a55bc8696ffc7a2c098",
    "title": "菩萨蛮 · 宿州道中见海裳",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "凝脂第一东风眷，天涯流落还相见。肠断出墙枝，亭亭欲怨谁。",
      "夜阶风雨骤，心上红先瘦。已过晓妆时，高楼帘卷迟。"
    ]
  },
  {
    "id": "adcfe4db00046a5591dd762f34267e6a",
    "title": "清平乐 · 题《彊村校词图》",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "避愁无计，缥凤千春泪。微灺釭花参细字，如见梦窗憔悴。",
      "披图松竹情移，飘零欲忏无期。射虎残年心事，皈依来注秋词。"
    ]
  },
  {
    "id": "adcfe4db00046a550f938db949b61f93",
    "title": "踏莎行 · 白堂看梅",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "石叠蛮云，廊栖素雪，锁愁庭院苔綦涩。无人只有暮钟来，定中微叩春消息。",
      "冷雾封香，绀霞迷色，慵妆消泪谁能惜。一生长伴月昏黄，不知门外泠泠碧。"
    ]
  },
  {
    "id": "adcfe4db00046a55010a463e204d9303",
    "title": "洞仙歌 · 蜜供",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "小年乐事，是元宵欢动。争乞香严佛前供。爱酥同酪乳，甜彻中边，烧灯了，一笑邻僧还送。",
      "飘零成隔世，愁破尝新，还入儿时旧京梦。海物竞登盘，雨怪风腥，更谁识、诸天珍奉。算输与蔬肠拚清斋，笑檀越区区，蜜蜂恩重。"
    ]
  },
  {
    "id": "adcfe4db00046a554f9f1bd3e75da8e1",
    "title": "祝英台近 · 乙卯除夕",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "颂椒花，书帖子，无复旧京事。酒薄成醒，爆竹尾声里。何心感逝怀人，卅年梦断，只销得、闲情如水。",
      "伴残岁，空倚一箧秋词，挑愁堕烟穗。悽恻吟边，还觅好春字。梅梢一点星明，夜痕偷换，有万一、春魂荡起。"
    ]
  },
  {
    "id": "adcfe4db00046a55e0a865a13462b470",
    "title": "忆秦娥 · 女儿香，同怡斋九兄作。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "情脉脉，吹兰一缕心香结。心香结，沁人欲醉，再添无力。",
      "狂蜂欲觅何从觅，当前已恨人天隔。人天隔，销魂如此，几生修得。"
    ]
  },
  {
    "id": "adcfe4db00046a55fed3c5c9eccd95ad",
    "title": "木兰花慢 · 旧京移菊，憔悴可怜，感赋。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "冷墙阴一角，结幽怨，旧痕青。自辛苦移根，恋香残蝶，梦也伶俜。羞凭，别畦新绿，算年年、称意占阶庭。一寸霜姿未展，西风凉透窗棂。",
      "亭亭。还向画图，寻影事，慰飘零。怅蝉休露满，芳心委尽，枉致丁宁。微酲，晚来乍洗，剩无多清泪奠寒馨。流浪他生未卜，斜街花市重经。"
    ]
  },
  {
    "id": "adcfe4db00046a55b684654bd4830b76",
    "title": "惜黄花慢 · 园菊久萎，冬至日忽放二花，冱寒中金英灿然，喜成此阕。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "霜径都荒，讶卷帘重见，旧日宫裳。别经小劫，拈还一笑，原来宝相，不是秋妆。金环飘断三生影，乍添续、一线斜阳。冱暗香，绀梅数点，商略昏黄。",
      "相看漫惜瑶觞，算紫赪扫尽，独殿遗芳。别成嘉瑞，带围腰瘦，天然入道，冠压眉长。凄风卷地虫关闭，远情付、蝶梦飞扬。梦未央，雪中露掌辉煌。"
    ]
  },
  {
    "id": "adcfe4db00046a55706127c312dc74e3",
    "title": "天香",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "颜帖闻临，陶诗细和，年华萧散轻送。王腊谁知，家风依旧，七宝粥香盈瓮。分甘未了，遗笑看、儿童争哄。住近南屏绀宇，声声木鱼呼动。",
      "年时里居弱弄，灿袈红、几多僧众。争爱戒传婿小，也谙禅诵。凄断江城旧梦，待晚与、弥陀一龛共。磬口花旁，钵盂净供。"
    ]
  },
  {
    "id": "adcfe4db00046a557107d54c238a4bc0",
    "title": "喜迁莺 · 丙辰除夕，次梦窗福山萧寺岁除韵，寄呈寐叟。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "风朝雨暮，笑经岁梦稳，湖波轻橹。贳酒邻村，分斋萧寺，恰称六桥淹旅。为问几家汉腊，依旧春声万户。更持烛、照梅妆深夜，微赪醒否。",
      "佳处。晴雪映，儿女画堂，不夜花光午。工部灯辉，太平鼓奏，回首髫年过羽。四十明朝已是，空咏少陵诗句。耿相忆，整朝衫束老，重梳斑缕。"
    ]
  },
  {
    "id": "adcfe4db00046a556e174f5a9e2218c2",
    "title": "木兰花慢 · 春日雪后泛舟",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "晓妆匀粉重，带眉妩，忒连娟。正一镜堆鬟，数峰写影，雪韵高寒。经年，画中居住，笑今朝、还向画中看。浅碧才回晻霭，飞霙又没绵芊。",
      "飘然，一叶水云天，渺渺叩湘舷。荡吟情未远，关心仍在，一树窗前。苔钱，几枝缀玉，问多时、春色上词笺。但祝十分开好，不妨小勒红妍。"
    ]
  },
  {
    "id": "adcfe4db00046a5549b8dc8a76aeb203",
    "title": "浣溪沙 · 孤山看梅",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "心醉孤山几树霞，有阑干处有横斜。几回坚坐送年华。",
      "似此风光惟强酒，无多涕泪一当花。笛声何苦怨天涯。"
    ]
  },
  {
    "id": "adcfe4db00046a5586b912026e0b7401",
    "title": "虞美人",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "倾城士女长堤道，各有情怀好。梦中池馆画中人，为问连朝罢酒是何因。",
      "东风红了西湖水，浓蘸燕支泪。输他渔子不知愁，偏向落红深处系轻舟。"
    ]
  },
  {
    "id": "adcfe4db00046a5541fdc881b33ed301",
    "title": "采桑子 · 又赋二阕，呈彊村老人。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "庵堂点缀西溪好，词翰招魂。一片秋痕，艇子如云尽到门。",
      "少章遗节风霜旧，乔木孤根。霜柳全髡，惆怅烟丝一树存。"
    ]
  },
  {
    "id": "adcfe4db00046a5541fdc881a2afb12a",
    "title": "采桑子 · 又赋二阕，呈彊村老人。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "流人泛宅西溪好，愁祓清尊。商略黄昏，一角残山半雨痕。",
      "手中容易馨香故，衔泪歌唇。辛党萍根，归北归南漫共论。"
    ]
  },
  {
    "id": "adcfe4db00046a55388e9e9f98ee9936",
    "title": "蝶恋花 · 闻露",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "独夜始知凉月色，竹影移廊，未觉成萧瑟。微漾湖光荧暗壁，疏灯影里芙蓉白。",
      "偷换流年情思积，草际烟浮，已了寒虫织。欹枕不眠闻露滴，心心只替秋香湿。"
    ]
  },
  {
    "id": "adcfe4db00046a55028feab6266908b3",
    "title": "一萼红 · 孤山探梅",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "荡微阴，正西风料峭，苔屐怯幽寻。岸柳拳鸦，山椒落雁，天画如许寒林。是昨夜、馨魂乍返，渐几树、脂晕破萧森。略损风姿，劫馀池馆，随分行吟。",
      "谁折试簪还堕，似抛将红豆，难结同心。萼绿仙迟，云英嫁早，同感春梦沉沉。便勾引、闲愁又醒，者次第、何计遣春深。却又飞霙弄晚，莫辨遥岑。"
    ]
  },
  {
    "id": "adcfe4db00046a5512f4d5da1aefa51d",
    "title": "卜算子",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "眉画睇初含，泪洗脂仍少。仙梦销沉十二年，逢著秋魂了。",
      "景短向阳难，晚出惊霜早。百感幽香旧色花，可似当年好。"
    ]
  },
  {
    "id": "adcfe4db00046a55d8514caf4831eb4e",
    "title": "南乡子",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "相见靥双嫣，红洗秋妆晚更妍。谁画长眉青入鬓，连娟，难得天然是偶然。",
      "移近晚晴边，微袭秋衣淡淡烟。欲问经年多少恨，无言。修到天怜可自怜。"
    ]
  },
  {
    "id": "adcfe4db00046a556fed2707641a8a4e",
    "title": "惜黄花慢 · 同彊村老人作",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "托命孤芳，剩十年魂梦，长绕伊行。小廊回处，凤城西畔，几回烛底，仔细秋妆。当时一笑天能妒，便拚断、故国遗香。枉断肠，寒畦生事，检点苔荒。",
      "移根瘦损堪伤，更一枝轻折，长惹思量。旧尘在眼，只馀清泪，佳期注脚，偏是斜阳。人间原有相逢事，漫羞晕、憔悴容光。正夜长，背灯添影凄凉。"
    ]
  },
  {
    "id": "adcfe4db00046a55d9c3f2a9de3b7a46",
    "title": "浣溪沙 · 焚香",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "微滓虚空是泪痕，聊凭香篆定心魂。重帏深下易黄昏。",
      "学道不成仍不悔，此心难冷更难温。一丝还袅博山云。"
    ]
  },
  {
    "id": "adcfe4db00046a55dcea72a6e349c890",
    "title": "八声甘州",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "镇残山风雨耐千年，何心倦津梁。早霸图衰歇，龙沉凤杳，如此钱唐。一尔大千震动，弹指失金装。何限恒沙数，难抵悲凉。",
      "慰我湖居望眼，尽朝朝暮暮，咫尺神光。忍残年心事，寂寞礼空王。漫等闲、擎天梦了，任长空、鸦阵占茫茫。从今后、凭谁管领，万古斜阳。"
    ]
  },
  {
    "id": "adcfe4db00046a55608cfa2d9f65bc8c",
    "title": "八声甘州 · 黄妃塔中，藏经凡八万四千卷，多成灰末。予收得稍完者数卷，以他卷残字补之，自作《补经园》",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "剔残砖秋雨逗苔斑，寒灰拨经香。启素缣密裹，零僧剩佛，字字琳琅。试与殷勤补缀，化蝶半飞扬。百纳家风旧，功抵娲皇。",
      "堪叹人天漏果，竟酬忠恩宴，轻送君王。有冬青遗恨，一例感兴亡。问世尊、真如解脱，甚当年、悲泪海潮凉。空输与，麻沙书客，持伴灯窗。"
    ]
  },
  {
    "id": "adcfe4db00046a559c70a6d8f5693555",
    "title": "踏莎行",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "云缝铺金，霞边起骛，十年魂梦凭依处。人天一例损孤标，蜕身何苦诸天去。",
      "废址栖烟，寒山无语，残红一片伤心树。向来凄黯送黄昏，只今凄黯都无据。"
    ]
  },
  {
    "id": "adcfe4db00046a55c9b284d2a51a437f",
    "title": "丑奴儿慢乙丑春三月，赴行在所，寓小石斋中，海裳盛开。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "幽斋客思，长傍愁阴黯黯。乍迎得、芳姿多丽，睡足妆严。烛底分明，羞侬丝鬓镜中添。争如不见，几回独语，空赋香奁。",
      "尽护幔纱，迷蒙雾重，料峭风尖。算犹胜、梨花孤馆，卧雨厌厌。堆枕红云，更无春梦到江南。几时嫣笑，日长风定，尽卷湘帘。"
    ]
  },
  {
    "id": "adcfe4db00046a551368c91445797dc3",
    "title": "临江仙",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "如此凄迷如此夜，闲廊闲客闲行。暗芳开堕静无声。人天都未觉，心动自堪惊。",
      "未必有情天已老，一钩眉月还生。人间无赖是深更。难评花月色，泪眼未分明。"
    ]
  },
  {
    "id": "adcfe4db00046a554ed90e1620089c8d",
    "title": "一萼红",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "晚江浔，又轻烟染柳，新绿乍成阴。古岸潮吞，荒垣烧入，弥望凄暗摧襟。问归燕、几家旧垒，算去往、无恙只沙禽。故郡风流，少年心事，梦也难寻。",
      "还觅远村投宿，认儿童闹处，盲鼓愔愔。落日摇金，寒波逝碧，空照衰鬓惊心。对愁目、西山一逻，没孤鸿、天远恨沉沉。倦倚风灯，乱时浊酒孤斟。"
    ]
  },
  {
    "id": "adcfe4db00046a552d59e0cd87a24e95",
    "title": "花犯 · 沪寓桃花盛开，次清真韵。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "近高楼，浓妆一面，瞢腾见时味。绛英繁缀。偏带露盈盈，如许佳丽。峭寒袖手曾孤倚，飘零成漫喜。只可惜、昨朝轻负，曦高犹拥被。",
      "年年对花换心情，西泠怅梦断，应添憔悴。新涨绿，馀愁雨愁烟飘坠。长相忆、粉云腻处，红一镜、楼台斜照里。问别后、芳尊谁酌，春魂桥下水。"
    ]
  },
  {
    "id": "adcfe4db00046a55f32f182e27f87b0f",
    "title": "浣溪沙",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "花近高楼恰未知，朝来忽见最繁枝。不成相笑却攒眉。",
      "莫讶伤春难刻意，伤春已是隔生时。可怜无梦奈佳期。"
    ]
  },
  {
    "id": "adcfe4db00046a556703ed24e1510be4",
    "title": "六丑 · 海裳，和彊村老人。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "记嬉春酒醒，有绝代、秾华初识。怨风正狂，残妆欹翠幂。零落谁惜，越见丰姿好，晓来清露，浥袖痕都湿。强扶倭堕终无力，愁乱丝垂，红凝泪滴。凄惶几回凭立，尽芳阑叩遍，幽恨无迹。流光虚掷，又天涯远隔。",
      "往事如残梦，难再觅。东园渐入丛碧，听杜鹃啼后，断无消息。乘风愿、早输归翼。空瘦损、去住春心应自，悔逢倾国。轻阴乞、漫相云色。剩爇天、一寸寒香炷，成灰拚得。"
    ]
  },
  {
    "id": "adcfe4db00046a554e43c162300b4340",
    "title": "疏影 · 戊辰三月，同夷希、君适返湖庐。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "闲鸥笑客，倏廿年梦断，一去无迹。戢枻穷湖，深渺鱼天，销凝几度寒碧。重来万里衣尘黯，怕邂逅、烟蓑相识。尽眼前、似酒春浓，付与泪痕潜拭。",
      "还剪西窗密炬，故人絮语罢，凉露轻滴。鼠迹虫丝，帘幕凄迷，犹是梅边月色。当年雪夜疏钟里，傍映水、一枝清瑟。甚到今、明镜幽波，不照异乡头白。"
    ]
  },
  {
    "id": "adcfe4db00046a55ec8bcefe35dc342b",
    "title": "踏莎行 · 寄愔仲",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "蠹蚀蛮笺，图穷锦字，秋新一叶惊憔悴。回肠转处是逃禅，重重洗尽年时意。",
      "鴂妒芳销，春随恨逝，牵怀翻怯音书至。从今相忆莫相逢，相逢惟有伤心事。"
    ]
  },
  {
    "id": "adcfe4db00046a55e85765d65fb8e42f",
    "title": "庆宫春七月返湖庐",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "莎隐虫声，苇低萤点，再来秋遽如许。湿透寒香，泠泠露下，袭襟疑是过雨。鹭乡曾惯，甚今度、悽魂触绪。依稀留梦，别院回灯，案尘重抚。",
      "年时艳冶春光，纵酒心情，断烟无据。萧疏至此都难说，似蹇尽、人天言语。素波摇瞑，尚萦惹、残霞一缕。那容消受，恨水颦山，镇长伴住。"
    ]
  },
  {
    "id": "adcfe4db00046a55be9241939d1f252d",
    "title": "踏莎行 · 十月初十日，梦湖斋坐雨，夜景幽绝，醒记之。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "水映疏帘，花围密坐，雨声一阵蕉窗过。篝灯四壁散琴书，冰盘小榻陈瓜果。",
      "怪鸟惊啼，飘萤湿堕，栀香荷气纷重裹。只馀渔子未成眠，苇间一霎流星火。"
    ]
  },
  {
    "id": "adcfe4db00046a55550dd2a11e0f1495",
    "title": "八声甘州 · 十月返湖庐，晚菊尚馀数种，幽媚可怜。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "慰归来岁宴肯华予，寒芳靓幽姿。剩青霞微晕，残妆乍整，仍自矜持。休更销魂比瘦，惆怅易安词。洁白清秋意，九辨难知。",
      "我是辞柯落叶，任飘零逝水，不忆东篱。早芳心委尽，翻怯问佳期。看灯窗、疏疏写影，算一年、今夜好秋时。平生恨、尽凄迷了，莫上修眉。"
    ]
  },
  {
    "id": "adcfe4db00046a558f77d39ad0815e73",
    "title": "烛影摇红",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "寂寂苔枝，断无人处红犹遍。向来开谢不曾知，那记东风换。冷落清歌芳盏，也销除、伤春泪眼。试灯风起，冻雨疏疏，闲阶任满。",
      "绰约幽姿，折来还供寒窗畔。依然著意试新妆，小萼猩唇点。独自伶俜应惯，奈轻移、锁愁庭院。剩回肠后，无语移时，者回相见。"
    ]
  },
  {
    "id": "adcfe4db00046a558f77d39aa9155986",
    "title": "烛影摇红",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "薄命芳菲，更无啼处孤鹃悄。疏钟凉满五更心，历历单衾晓。愁雨愁风吟稿，算东皇、何曾知道。蛮笺蚀尽，象管枯时，幽窗斜照。",
      "遮莫阴晴，眠蚕吐尽丝方了。多生误住有情天，谁信瞢腾好。百计难扶颠倒，悔东园、苔綦曾到。一番梦醒，清泪无痕，芳尘重扫。"
    ]
  },
  {
    "id": "adcfe4db00046a551368c914f88aebee",
    "title": "临江仙",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "明月寺前明月夜，依然月色如银。明明明月是前身。回头成一笑，清冷几千春。",
      "照彻大千清似水，也曾照彻微尘。莫将圆相换眉颦。人间三五夜，误了镜中人。"
    ]
  },
  {
    "id": "adcfe4db00046a55389a7613a106baa8",
    "title": "踏莎行 · 庚午三月十一曰，梦见桃花数十株，落红乱飞。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "飘接梅魂，落先絮舞，缤纷万点桃花雨。斜阳影里不胜红，沉沉梦与斜阳去。",
      "前度刘郎，去年崔护，伤心等是无凭据。林塘容有再来时，不辞泪眼长凝伫。"
    ]
  },
  {
    "id": "adcfe4db00046a55dc41f87c10028a8c",
    "title": "木兰花慢",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "黯金猊冷后，爇香愿，剩凄迷。甚心字氤氲，都如带眼，息息偷移。单栖，冻禽未觉，恨无端、清磬返魂时。一寸相思灰尽，销凝待与谁知。",
      "天涯，长自误佳期，愁负最高枝。看恼人天气，轻寒轻暖，也自成痴。催归，梦边杜宇，算好春、将去莫须啼。惆怅芳菲隔眼，嫩寒偏入帘衣。"
    ]
  },
  {
    "id": "adcfe4db00046a557a6e26ea5187fe23",
    "title": "徵招三月廿四日，同彊村、夷叔、匑庵、子玉、惕斋及寥志二弟，集苏州怡园。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "重来未觉雕栏改，林容褪妆微瘦。深榭漏斜阳，转清阴闲昼。芳株飘彩绺，已过了、上红时候。一碧匆匆，啄馀梅子，枝头如豆。",
      "细雨洗尘襟，供新茗、还逢旧人如旧。慵觅少年心，任瞢腾中酒，青萍池面皱。漫窥映、龙钟双袖。却又是、怨宇声声，送好春归后。"
    ]
  },
  {
    "id": "adcfe4db00046a55c85a86cec5d8bc5a",
    "title": "齐天乐 · 早蝉",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "新阴重绿无情树，迎薰碎琴初理。燕垒衔残，莺梭织老，人静文窗疏绮。么弦独起。正罢絮风微，仰槐烟霁。轻翼疑仙，漫随蓬鬓共憔悴。",
      "深宫旧怨记否，只浓餐玉露，尘外孤寄。恨费千声，高难一饱，那解哀吟深意。天然不滓。笑嚇鼠鹓雏，定何滋味。待委芳心，暮秋残照里。"
    ]
  },
  {
    "id": "adcfe4db00046a55d924b0e27a104215",
    "title": "齐天乐 · 和彊村老人",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "百年垂死当何世，因依更成轻别。费泪园亭，谙愁酒盏，历历前痕难觅。荒云万叠。剩缄梦凄迷，雁程天阔。拨尽寒灰，坠欢零落向谁说。",
      "蓬莱旧事漫忆，更罡风激荡，摇撼银阙。本愿香寒，孤光月隐，堪笑冤禽痴绝。枯枰坐阅。拚一往悲凉，烂柯残劫。自忏三生，佛前心字结。"
    ]
  },
  {
    "id": "adcfe4db00046a551e0df880795da0c9",
    "title": "画堂春 · 仿山谷体咏烛",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "更无人处照无眠，宵长越显愁笺。一生替泪已堪怜，何事化空烟。",
      "故事玉堂都渺，旧情尘箧难捐。何如萧寺伴枯禅，笼去访秋山。"
    ]
  },
  {
    "id": "adcfe4db00046a55c0073b81db670cd2",
    "title": "鹧鸪天 · 题清微道人画兰",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "憔悴空山听雨人，三湘清怨入微颦。玉纤轻点花疑瘦，钏重慵移叶未伸。",
      "芳佩冷，露痕新，微波何事误灵均。心香意蕊难分别，劫堕华鬟又一春。"
    ]
  },
  {
    "id": "adcfe4db00046a550464db3a38449ac9",
    "title": "渡江云 · 和彊村老人寄怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "归墟何处是，愁帆一挂，凄断再来心。廿年惊噩梦，几许悲凉，清泪比潮深。招魂剪纸，算慰藉、惟倚微吟。何幸逢、白头湔祓，空外叩寥音。",
      "还寻。残灯情话，小阁芳罍，便幽栖能准。空赚将、轻过欢日，重怆离襟。人生几度能禁别，问争如、遥望商参。应好待，秋堂听雨愔愔。"
    ]
  },
  {
    "id": "adcfe4db00046a55c5d5acd0aa676c1f",
    "title": "风入松 · 次韵彊村老人病起之作，时将南下。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "苦心不惜麝成尘，别久感馀薰。横机漫试东坡老，正何妨、衰相天身。密课温燖药裹，行窝安稳吟魂。",
      "清秋病起景光新，曾拜梦中人。千年结集因缘在，住刹尘、好是逡巡。早晚开尊雨夜，不愁迷路烟津。"
    ]
  },
  {
    "id": "adcfe4db00046a55706127c3e8e5077c",
    "title": "天香",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "垂海星摇，标岩塔迥，高寒偏撼孤馆。断续邻箫，依微画角，荒峤岁华偷转。毡毹坐拥，只乱眼、风飘灯飐。酒畔离悰几许，丁宁浪凭归雁。",
      "沾赐近依行殿拜，频传椒盘香暖。故事料应难问，白头宫监。身老天荒地变，剩冷抱、梅花梦中远。霜鬓尘丝，风情都倦。"
    ]
  },
  {
    "id": "adcfe4db00046a55c2ebbe3bb4381f55",
    "title": "鹧鸪天",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "横海青峰占小楼，邻家爆竹动离愁。一年客里将除夜，万里荒波不系舟。",
      "黄石约，赤松游，古人志事等闲酬。衰慵不称风云事，破砚寒香独自修。"
    ]
  },
  {
    "id": "adcfe4db00046a55f32f182eb17a3a0e",
    "title": "浣溪沙",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "书卷抛残夜未残，昏昏夜色淡林烟。一痕眉月媚冰天。",
      "角枕倚时空旧梦，愿香冷后证枯禅。尽无聊赖也迟眠。"
    ]
  },
  {
    "id": "adcfe4db00046a5527a21b609cf1458d",
    "title": "木兰花趵突泉",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "清泠一勺轻千里，倦客劳尘聊与洗。沉吟秋柳试春茶，桑苎风流难再拟。",
      "小瓯还瀹明窗底，何限林泉潇洒意。不妨风味似江南，但莫石头城下水。"
    ]
  },
  {
    "id": "adcfe4db00046a5591b624b499bd3bc9",
    "title": "扬州慢 · 忆烟霞洞梅",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "梅绣荒山，石威静谷，旧游最恋烟霞。向洞门徐步，几度问芳华。记长倚、半山亭子，昏黄月上，倩影横斜。晕微红、堕砌娇云，仙梦非耶。",
      "一身万里，剩而今、惯住胡沙。尽湖水湖烟，也休暗忆，侬已无家。飘断辞枝故蕊，曾何处、不是天涯。漫拚将今世，今生负梅花。"
    ]
  },
  {
    "id": "adcfe4db00046a5525eb6af7ef42e066",
    "title": "清平乐",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "笛声幽怨，愁锁深深院。月上林梢霞影淡，一笑天人初见。",
      "空山雪闭云遮，温存绝代铅华。待到千红闹处，故应不见梅花。"
    ]
  },
  {
    "id": "adcfe4db00046a55f79b83fe1281ef08",
    "title": "疏影 · 忆湖上旧月簃梅花",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "分明旧月，证曲廊小径，钗玉低压。入袂香寒，折得繁枝，灯窗横影清绝。相看相笑情何限，那信有、他年轻别。占湖山、小住千春，相伴此生孤洁。",
      "一去边关万里，飘零信老矣，前事休说。岁岁年年，不见花枝，只见镵天冰雪。凄凉梦也愁寻去，更休道、江南天阔。纵人间、魂返无香，一缕旧痕难灭。"
    ]
  },
  {
    "id": "adcfe4db00046a554334969f6f7fb0dc",
    "title": "蝶恋花",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "万化途中为侣伴，窈窕千春，自许天人眷。来去堂堂非聚散，泪乾不道心情换。",
      "噩梦中年拚怨断，一往凄迷，事与浮云幻。乍卸严妆红烛畔，分明只记初相见。"
    ]
  },
  {
    "id": "adcfe4db00046a559ae8cc40d6296c05",
    "title": "木兰花",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "闲居寂静同僧院，漠漠香寒灯影暗。倦抛书卷晓钟残，微瞰冰窗孤月伴。",
      "故人江海音尘断，欲语无人空自咽。新来别思海同深，始恨从前如未见。"
    ]
  },
  {
    "id": "adcfe4db00046a55590118e043f318b5",
    "title": "减字木兰花 · 心畬王孙蓄倒挂鸟一双属赋，一名收香。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "翠衣小小，偎卸红襟同命鸟。探使殷勤，不见罗浮梦里人。",
      "交相媚妩，谁识莲垂心独苦。香冷难收，地老天荒誓白头。"
    ]
  },
  {
    "id": "adcfe4db00046a55c06ac9f2dbe0516c",
    "title": "南歌子",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "鸡唱催将息，乌啼续苦吟。半床书蠹共销沉，字里悽迷时遇少年心。",
      "塞雪连三月，时花抵万金。年时刻意怕春深，不见春来春去感而今。"
    ]
  },
  {
    "id": "adcfe4db00046a55d8a9f3d7dc80cbcf",
    "title": "玉漏迟 · 五月见芍药",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "殿春春已去，池台如梦，销魂一顾。梦不分明，休问谁家庭宇。淡薄脂痕慵傅，拚禁受、几番风雨。君莫妒，同命东风，尽甘迟暮。",
      "空自忏、绀鬓年年，情天易老，念念芳悰非故。不应邂逅，迎笑花枝，如此萧凉情绪。试检点、人间何味，漫赢得、清愁如许。谁共语，倦矣栖林静羽。"
    ]
  },
  {
    "id": "adcfe4db00046a55b2412e3d819fd5e8",
    "title": "浣溪沙 · 阅彊村词，忆及望予南归，悬榻以待者经岁，中间数寄词相问，凄然有作。",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "花径冥冥取次行，旧盟全负甚心情，爇香灰尽也须惊。",
      "悬榻经年虚望眼，寄声几度费吟魂。人天留影一彊村。"
    ]
  },
  {
    "id": "adcfe4db00046a550e85fc582397b3f3",
    "title": "浣溪沙 · 为病树题《佳住楼词意图》",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "传恨空中语漫诃，高楼偏受夕阳多，十分幽怨隔帘波。",
      "一代芳华消歇尽，堂堂吾友付谁何。料无险忌到梨涡。"
    ]
  },
  {
    "id": "adcfe4db00046a5552d204ba03f95f26",
    "title": "鹧鸪天 · 丁丑九日次愔仲韵",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "衰病逢辰强举觞，倚阑高处怯流光。曾无瘦菊酬佳节，看尽归鸦掠夕阳。",
      "尊未暖，意先凉。此心安处是何乡。应怜倦影随阳雁，犹恋巫闾绝塞霜。"
    ]
  },
  {
    "id": "adcfe4db00046a552ee238bf1309ec58",
    "title": "摸鱼儿",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "最难忘、一湖寒碧，围湖都是山色。十年藏影深深地，留作此身长忆。吟未歇，正徙倚、寒梅一树明孤月。曲廊暗屧。爱五夜钟声，半空塔影，生事最幽绝。",
      "今宵梦，还向那边游历，凄迷亭馆非昔。明窗素榻低徊处，清泪那禁偷滴。窗未白，却不道、一身僵卧边城雪。残釭欲灭。算犹花，背床疏影，相对伴愁寂。"
    ]
  },
  {
    "id": "adcfe4db00046a557dfd91ea47895857",
    "title": "六幺令 · 花朝，次愔仲韵",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "乍回暄霁，蓦地还飞雪。一分也无花信，拚作十分勒。慵起毡毹深拥，宿酒都无力。闲情非昔。漫天风絮，偏是今朝上红节。",
      "堪笑推排不去，相对星星发。应忆携手湖边，千树压寒碧。惆怅他生未卜，罢著今生屐。何时将息，寸香灰尽，还为年芳恨啼鴂。"
    ]
  },
  {
    "id": "adcfe4db00046a55d363204946f0306d",
    "title": "踏莎行 · 新绿",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "宿雨苔生，轻烟柳染，嫩茸细缕芳痕浅。暗中欲换旧池台，落红满地无人管。",
      "眉黛初描，裙腰乍展，出游天气趋妍暖。惟馀冰绪不曾温，相看犹是寒林眼。"
    ]
  },
  {
    "id": "adcfe4db00046a55c2ebbe3b67816b0c",
    "title": "鹧鸪天",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "燕子嗔帘不上钩，碧天有恨笑牵牛。今生只道圆如月，小别犹惊冷似秋。",
      "天易老，水空流。闲情早向死前休。炉香隔断年时影，未必新愁是旧愁。"
    ]
  },
  {
    "id": "adcfe4db00046a55c2ebbe3b1f1d3814",
    "title": "鹧鸪天",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "偏爱沉吟白石词，只缘魂梦惯幽栖。扁舟一片长桥影，依约眉山压鬓低。",
      "无限好，付将谁。漫云别久不成悲。思量旧月梅花院，任是忘情也泪垂。"
    ]
  },
  {
    "id": "adcfe4db00046a5586b91202b1559ec3",
    "title": "虞美人",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "蒙蒙扑面真无赖，欲满虚空界。只因柳絮惜春残，如梦花枝梦也未曾看。",
      "辞枝一任风吹去，难捉年芳住。漫分流水与泥尘，倦眼枯时无泪溅离人。"
    ]
  },
  {
    "id": "adcfe4db00046a55602d2d9e58b5b31d",
    "title": "高阳台",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "树掩疏篱，花园密坐，栖迟半亩芳园。几日重来，已惊梅叶阴圆。海棠枝上胭脂淡，点客衣、飞雪翩翻。暗销凝、拥髻含情，强自扶妍。",
      "闭门长与薰炉守，甚番风偷递，春已堪怜。宿雨难收，依然留住春寒。惜春刻意仍多负，漫等闲、轻送年年。且开怀、小聚为佳，随分尊前。"
    ]
  },
  {
    "id": "adcfe4db00046a557239393a64e67dad",
    "title": "菩萨蛮 · 丁亥十二月舟中作",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "浮天渺渺江流去，江流送我归何处。寒日隐虞渊，虞渊若个边。",
      "船儿难倒转，魂接冰天远。相见海枯时，乔松难等期。"
    ]
  },
  {
    "id": "adcfe4db00046a552de57f31c11e97b4",
    "title": "浣溪沙 · 己丑秋七月病中赋此",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "日课多年取次休，春来与病久绸缪。那堪梅雨更淹留。",
      "香篆销沉闲睡鸭，小窗屈曲上牵牛。看花随分待凉秋。"
    ]
  },
  {
    "id": "adcfe4db007c17f64bc9d253fa24db56",
    "title": "点绛唇 · 红桥",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "红板桥头，酒旗摇曳花村里。绿杨如荠。两岸疏篱缀。",
      "罗袖生凉，帘影荷风细。清歌起。半篙秋水，一抹平山翠。"
    ]
  },
  {
    "id": "adcfe4db007c17f61c102f3721b93475",
    "title": "临江仙 · 再遇红桥",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "记得停桡柳岸，柁楼斜罥鱼罾。玉纤无力倦还凭。绿纱窗护，中有簟如冰。",
      "罗袜舷深不见，明珠佩解何曾。凉波空自碧千层。水荭花外，斜照落疏藤。"
    ]
  },
  {
    "id": "adcfe4db007c17f6403ee80756446833",
    "title": "好事近 · 康山，旧系康对山别业",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "花径石阑斜，落日千家城阙。寒思春芜一片，露蒜山晴雪。",
      "武功去后有高台，容我醉明月。已是乡心无那，更管弦悽切。"
    ]
  },
  {
    "id": "adcfe4db007c17f6111b478c837d7262",
    "title": "酹江月步韵送曹顾庵学士还南溪",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "征帆江北，又江南一曲、萸湾深入。雁齿红桥疏柳巷，听唱新词犹涩。瓜步寒潮，蒜山晚渡，几点霜鸥湿。重阳过了，拂云石燕犹蛰。",
      "试问姹女墟头，酒钱细数，谁把金鱼给。别后南溪溪畔路，赋罢蛮笺争拾。老圃观梅，轻舟载鹤，胜向花砖立。十洲五岳，画图看满琼笈。"
    ]
  },
  {
    "id": "adcfe4db007c17f6b4e31b27c824a39d",
    "title": "永遇乐 · 扬州除夕，和竹坨韵",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "何事飘零，天涯除夕，几度羁旅。今夜邗江，去年燕市，客泪双垂缕。银灯初卸，金壶频咽，不寐更筹闲数。更谁听、扬州歌吹，拨火寒炉无语。",
      "凄凉东阁，官梅初发，对酒看人儿女。三十年来，镜中绿鬓，都被儒冠误。清溪白屋，团圞兄弟，梦里分明曾去。正相思、关山南北，夜阑疏雨。"
    ]
  },
  {
    "id": "adcfe4db007c17f61633cb026bc57f0c",
    "title": "蝶恋花 · 立春日同竹垞赋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "是处梅花香近远。点点苔枝，漏泄春光浅。叹息年华看又换。踏歌声里扬州遍。",
      "睡起云屏山六扇。罗帐无人，一任东风卷。细马驮来娇满面，凭阑小语听犹颤。"
    ]
  },
  {
    "id": "adcfe4db007c17f68cb0a3a20b6cda3e",
    "title": "平湖乐怀雁浦旧居",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "吾家雁浦草堂西。绕屋梅花细。杨柳丝丝钓船舣。",
      "旧长堤。关河南望三千里。雪晴池馆，故园此日，尊酒有谁携。"
    ]
  },
  {
    "id": "adcfe4db007c17f6f02891a42dcb5d28",
    "title": "采桑子",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "桃花马首桃花放，小雨初收。草绿山邮。春色年年独自愁。",
      "东风一带河桥柳，柳外朱楼。不上帘钩。定有愁人楼上头。"
    ]
  },
  {
    "id": "adcfe4db007c17f6f4ef00d4fff00932",
    "title": "钗头凤",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "晶帘控。花阴动。西邻旧日曾窥宋。青鸾悄。窗纱窈。阿环来未，密香须到。早。早。早。",
      "烟鬟重。湘裙纵。何时待赋朝云梦。银河皎。红墙绕。明珠十斛，买他偕老。少。少。少。"
    ]
  },
  {
    "id": "adcfe4db007c17f6f32f182e3db0c8ff",
    "title": "浣溪沙",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "自在珠帘不上钩。篆烟微润逼香篝。薄罗衫子叠春愁。",
      "乳燕寒深浑不语，落花风定也难收。谢娘且莫倚西楼。"
    ]
  },
  {
    "id": "adcfe4db007c17f66ffdaf8a4257f335",
    "title": "望江南",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "江南月，三五正团圞。惊起乳鸦啼不住，断肠人在小阑干。飞上玉钗寒。",
      "相思泪，碧海未曾乾。还记夜深频送我，半轮山角挂征鞍。何处更同看。"
    ]
  },
  {
    "id": "adcfe4db007c17f69b02ba6d650d8e25",
    "title": "菩萨蛮",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "梨花满地东风恶。平芜一片烟如幕。着意柳条低。香芹污燕泥。",
      "春潮两岸拍。最误归时客。望断小楼人。挑灯听夜分。"
    ]
  },
  {
    "id": "adcfe4db007c17f62a25ec7bc2b61c08",
    "title": "满江红 · 渡扬子",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "铁瓮城开，记三国、孙郎曾霸。依旧见、清江几点，翠峰如画。尽日盘涡轻燕掠，有时过雨垂虹跨。看微茫、葭菼划晴沙，风吹亚。",
      "波万顷，惊涛泻。舟两桨，中流打。渐危矶路转，妙高台下。隐隐树从京口断，纤纤月上瓜洲乍。爱夜深、灯火近扬州，征帆卸。"
    ]
  },
  {
    "id": "adcfe4db007c17f65a5ffa2c2d332780",
    "title": "解佩令 · 赠七七",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "红牙频拍，锦筵乍启。夜厌厌、灯晕星河碎。记听歌声，曾隔院、催人梦起。",
      "蓦相逢、碧纱窗里。遥山横黛，晚云簇髻，剪瞳人、一双秋水。",
      "有限深杯，便真个、教侬沉醉。一回醒、一番憔悴。"
    ]
  },
  {
    "id": "adcfe4db007c17f62e0f5b4d50bd050a",
    "title": "十拍子来青轩",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "霁雪才消竹色，午钟迸起松声。尚有巢乌岩际落，怪道游人树杪行。一峰兰若晴。",
      "飞白乍看宸翰，来青旧识轩名。不见隔云缇骑合，但听流泉坏道鸣。悽然物外情。"
    ]
  },
  {
    "id": "adcfe4db007c17f621c910dc92f704bb",
    "title": "沁园春 · 香囊",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "剪就并刀，缝取神针，薄言缬之。爱篆消金鸭，未熏先透，佩添珠衱，欲卸同持。窄窄微绡，惯藏心字，只有湘裙六幅知。愁盈把，向檀郎暗解，满贮相思。",
      "定情宜有新诗。通叩叩、桑中路侧时。任携将烛下，频频私视，系他肘后，步步长随。莫是偷来，休教赌却，留待红罗复帐垂。须珍重，赛千丝结网，网住西施。"
    ]
  },
  {
    "id": "adcfe4db007c17f6fdbd0ab7f2eab784",
    "title": "江城子 · 送顾左公之白门",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "隋堤系缆水平沙。板桥斜。那人家。记得门前，一树有枇杷。唤起当垆同对酒，红烛护，绿窗纱。",
      "津帆容易隔峰霞。秣陵花。白门鸦。锦瑟凄凉，一度感年华。三十六鳞浑不见，惟有梦，到天涯。"
    ]
  },
  {
    "id": "adcfe4db007c17f61f3b36c1d8a2e9d1",
    "title": "踏莎行 · 送嘉善陈云铭之青浦",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "沙拥层冰，烟笼别浦。夜深凉月卢沟渡。天涯九日记衔杯，当筵落帽曾同赋。",
      "千里莼羹，五茸枫树。归帆行尽江南路。高斋只作故乡看，柳塘花暖应飞度。"
    ]
  },
  {
    "id": "adcfe4db007c17f6d1c05ac346effdba",
    "title": "真珠帘帘",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "绿筠剪取烟江畔。依然是、帝子啼痕红染。细节理千丝，爱玉钩长绾。象蔑犀钉初上了，胜一片、湘云纤软。深院。更白珠连缀，翠羽横卷。",
      "最恨陌上钿车，被春风摇曳，暗藏人面。惆怅碧纹回，有冷波吹练。镇日珊瑚慵不起，便串断、蜻蜓谁管。银蒜。休误了归来，画梁双燕。"
    ]
  },
  {
    "id": "adcfe4db007c17f6e22db22fee539226",
    "title": "菩萨蛮 · 集调名咏梅",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "春风袅娜春光好。望梅南浦寻芳草。疏影一痕沙。行香满路花。",
      "笛家曲玉管。侧犯清商怨。飞雪满群山。个侬愁倚阑。"
    ]
  },
  {
    "id": "adcfe4db007c17f6ae10035df70c7086",
    "title": "渔家傲 · 北归，忆清溪遥赋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "满眼江湖驰羽檄。故园乱后归难得。归去更怜三径窄。溪水碧。编篱锦树秋花织。",
      "十载黄金台下客。骄人贫贱惟长揖。自笑栖栖南更北。天涯觅。素筝浊酒无相识。"
    ]
  },
  {
    "id": "adcfe4db007c17f65f7e3c9038773c66",
    "title": "临江仙 · 荷叶陂",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "鸭嘴归帆蒲十幅，卷帘看遍青山。潮生潮落趁将还。晚云高绾髻，宿雨乱堆鬟。",
      "树色正迷京口渡，好风未到吴关。茫茫江月尽凭阑。照他人面白，携坐近银湾。"
    ]
  },
  {
    "id": "adcfe4db007c17f69e71e99af3bbee0a",
    "title": "多丽 · 南池重别孙恺似",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "正惊秋、满树风呜悽恻。卸归帆、系将小艇，慢携池上游屐。计年来、剪灯割韭，共山茨，几度晨夕。蔗杖尊前，藤鞋天外，可堪回首，顿成夙昔。黯然念、帝城分袂，离恨总难述。休重话、梁园弋钓，旧曰宾客。",
      "有半折、荷风一面，乍眠柳带千尺。绕红泥、曲阑亭畔，且倒深缸溯流涤。菱熟何时，蒲荒甚处，杜家诗思更谁觅。待君住、庾楼乘月，凭眺弄长笛。应怜我、霜鬓半凋，醉帽檐侧。"
    ]
  },
  {
    "id": "adcfe4db007c17f67cba13381ee90631",
    "title": "水调歌头 · 吴江别潘次耕",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "一树冷枫叶，六幅软帆船。五湖秋色无恙，空翠竟长天。竹坞篱边稚子，桂巷堂前老母，迟尔已经年。落日尚明灭，归燕也翩跹。",
      "闲居好，应写赋，砑吴笺。纷纷笳鼓，南北稳卧枕流泉。莼菜山厨几握，鲈鲙霜刀如缕，入馔定能鲜。似我无归计，分手但茫然。"
    ]
  },
  {
    "id": "adcfe4db007c17f68f930abeb0b0ab19",
    "title": "八归 · 春夜融谷叔从南雄归，别自都下，会在里门，历三年矣",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "垆头换酒，尊前留佩，凤城共赏风雅。蓦然相见翻疑梦，惆怅旧游裙屐，回首衰谢。歌板舞衣都在眼，算三载、分明如乍。又谁意、灞岸离愁，后会在今夜。",
      "闻说山逾梅驿，江沿章水，更住郁孤台下。关心舴艋，风烟留滞，辛苦樯乌帆马。到而今故里，重剪西窗小灯话。话年来、竹林非旧，小阮交疏，天涯早归也。"
    ]
  },
  {
    "id": "adcfe4db007c17f68354ec3f74da3e7a",
    "title": "玉楼春 · 相州",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "征衫着雨浑成粟，野水一湾桥一曲。郫筒盛酒柳边尝，草屩拖烟山底宿。",
      "瓜牛小槛编疏竹。竹里声声寒簌簌。倦来时倚板扉眠，待取田家沙饭熟。"
    ]
  },
  {
    "id": "adcfe4db007c17f6d20e4ffa8ec3596e",
    "title": "酹江月乙卯除夕，宿顿丘杨葵斋署中，同钱道耕夜话",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "金堤万柳，傍高城斜抹、一竿烟色。马上行吟人易老，况是颓阳衔壁。九曲流泉，五军寒翠，寻过都陈迹。新愁还和，夜来残雪同积。",
      "差喜官阁明灯，故人抵掌，取醉留今夕。小篆残碑无觅处，漫说蛟龙筋力。金虎台荒，铜仙泪尽，能禁苔痕蚀。英雄小技，千秋凭吊犹惜。"
    ]
  },
  {
    "id": "adcfe4db007c17f6c940f7e473a10756",
    "title": "齐天乐 · 丙辰元夜，再客长安",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "天涯怕见年华度，团圞又逢三五。隘巷钿车，窥人罗帕，笑逐蛾儿争舞。暗尘散去。渐灯晕檐花，歌残戍鼓。窈窕重门，玉骢嘶过旧游路。",
      "故园尊酒今夜，问谁能遣此，离怀辛苦。小妇鸣机，骄儿裂被，并起乡心无数。谢庄懒赋。任蟾影纷纷，满庭流注。好梦除非，枕函边去诉。"
    ]
  },
  {
    "id": "adcfe4db007c17f6ca9782c0c108e192",
    "title": "花发沁园春重过函山书屋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "下马金台，征衣未换，便寻柳下离席。小亭东畔，阑槛依然，犹记道南推宅。酒人去矣，怅几度、春风消息。又树树争试春红，丝丝闲弄寒碧。",
      "鞞鼓芦笳畴昔。被邻鸡中宵，催起行色。三年竹径，千里霜桥，总是惊心南北。而今问讯，谁伴我、冷花斜日。算只有燕子空梁，离愁说与知得。"
    ]
  },
  {
    "id": "adcfe4db007c17f64673f510071e412e",
    "title": "凤凰台上忆吹箫",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "蝉柳池塘，娇莺帘幕，晚来霁景收烟。甚离颜花谢，愁绪丝缠。检点鸳鸯绣被，香烬冷、生怕孤眠。凭阑见，别来明月，头上三圆。",
      "中天。夜深飞去，须直到天涯，吹堕伊前。奈天涯消息，依旧茫然。打起沙头宿雁，分付与、一寸红笺。红笺叠，沉吟路遥，雁也难传。"
    ]
  },
  {
    "id": "adcfe4db007c17f6a663178686884bdb",
    "title": "更漏子",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "梨花深，桃叶遍。家住横塘路半。鱼浪白，燕泥红。都残昨夜风。",
      "玉缸香，春酒碧。还向檐前惊惜。临晓镜，镇长思。花开鬓又丝。"
    ]
  },
  {
    "id": "adcfe4db007c17f682791341c3e7b64a",
    "title": "生查子",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "门外绿杨深，系马当初别。独自下帘钩，三月飞花节。",
      "梁间燕子归，夜夜双调舌。刻作玉搔头，留把相思说。"
    ]
  },
  {
    "id": "adcfe4db007c17f656bd1d5a4d562efb",
    "title": "山花子 · 西泠游女",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "绣领鸳鸯刺未工。好春催到柳丝风。",
      "谁唤停针寻斗草，断桥东。裙褶映来新似月，鞋帮试处小于弓，最爱湖边山一对，两高峰。"
    ]
  },
  {
    "id": "adcfe4db007c17f6cc02bbefb31f651d",
    "title": "摸鱼儿 · 雨",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "但庭前、楝花风过，疏疏零落阶砌。朝云未破重帏梦，故作廉纤天气。春去矣。拚满眼、红酣绿唾留无计。踏青曾几。自挑菜归来，湔裙去后，镇日小门闭。",
      "更慵把，镜槛帘钩挂起。离迷还乱人意。无边烟草天涯路，留却狂夫归骑。最恨是。辜负了、双鬟小凤钗头腻。谁怜不寐。任午梦将愁，夜篝做冷，听到打窗细。"
    ]
  },
  {
    "id": "adcfe4db007c17f69a21a1f64cb7ddd8",
    "title": "江城梅花引",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "夕阳都在小楼西。更桥西。更湖西。湖外青山，山色晚来低。春又阑删人又去，愁独自，下帘拢，听马嘶。",
      "马嘶。马嘶。路还迷。柳几堤。竹几篱。鞭也，鞭也，鞭不到、红扇双扉。况是行云，和雨做新泥。且住拗花花未落，花落后，怕重游，旧径非。"
    ]
  },
  {
    "id": "adcfe4db007c17f6f32f182eab87ada7",
    "title": "浣溪沙",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "艾帐兰灯玉枕函。被寒香细夜寒添。年年春梦未曾酣。",
      "镜里旧情愁堕马，箧中新恨寄眠蚕。好辞先谱望江南。"
    ]
  },
  {
    "id": "adcfe4db007c17f612f4d5da3ddbfdd0",
    "title": "卜算子",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "长簟点疏萤，冷砌银蟾堕。吹遍梧桐叶叶风，定自挑灯坐。",
      "一片乱山秋，不管离魂破。望断天边少个人，雁字空排过。"
    ]
  },
  {
    "id": "adcfe4db007c17f684fc02b38ab501b9",
    "title": "十二时人日对雪，悼七弟子襄",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "怪今年、故园人日，檐底尖风鸣铁。把纸阁、芦帘频揭。",
      "吹过墙腰残雪。卯酒犹寒，辛盘未熟，彩胜无心贴。",
      "劝不住、傅粉飞蛾，点点趁愁，搅乱人间佳节。",
      "思去年、衡漳夜半，客里相寻旋别。戍角霜边，归人雁后，独树横桥月。",
      "乱流中马蹄，凄凉旧事怕说。",
      "剩有些、香奁丽句，写叠长笺盈箧。付与鸰原，白杨瑟瑟，卷起寒涛咽。",
      "看九峰一片，将余泪痕遥抹。"
    ]
  },
  {
    "id": "adcfe4db007c17f6bd1c9a0e58dabdc4",
    "title": "轮台子读长水唱和词忆从癸丑别鲍子子韶，迄今戊午，余移家湖东，子韶仍归虔州，感赋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "别浦南边，击棹征鸿起。留君住、催君旋去，满眼斜阳心事。霜砧暑葛仍共数，谁分汝、落拓江湖如此。鬓且凋也还暗省，深巷倚桃花人丽。五年矣。凄凉冶游，剩珠裙翠被。一笑当时意。纵更为后会何时是。",
      "渐飘零，荷钱菱刺。做弄悲秋思。郁孤乱山，宫亭流水。频年铁笛消兵气。问酒市甚日，板船再舣。天涯讯余，白屋黄蒿，苦吟已耳。君须记、加餐沉醉。擘笺锦、溯江树重寄。"
    ]
  },
  {
    "id": "adcfe4db007c17f66e832e3bebbdde4c",
    "title": "南浦 · 送竹垞被徵入都，时道出白下",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "啼柳白门鸦，怕听他、古岸斜阳马首。转怅故人疏，凭谁话、榆影柴门非旧。身将隐矣，近来不醉旗亭酒。唤起阶前猿鹤问，还肯劝君留否。",
      "平江小艇迎潮，怪离歌倚棹，催人故骤。准拟乱山隈，扶犁去、苦索力耕无耦。东华驴背，软尘几许征衫袖。烟雨他时归，记取添我，画图携手。"
    ]
  },
  {
    "id": "adcfe4db007c17f66e1ec53bd2b63918",
    "title": "风入松 · 村居",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "东湖东畔有鲈乡。绿遍旧垂杨。故人问我移家处，隔秋云、一线溪长。恼乱比邻鹅鸭，传呼日夕牛羊。",
      "玉缸分碧过苔墙。薄醉引新凉。茅堂不为斜阳闭，怕年时、燕子思量。荷叶青裁衫袖，竹根淡约钗梁。"
    ]
  },
  {
    "id": "adcfe4db007c17f6f6080ed66b778cff",
    "title": "天香 · 龙涎香",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "沫溅沉沙，吟翻乱窟，鲛人迸泪相并。暗魄潮平，峭帆风落，捣取露花成饼。金凫比翅，强唤得、深帏睡醒。缕缕横波透也，疑他午窗先暝。",
      "屏山袅时未定，做鹅溪、树梢云影。还傍鬓鸦添腻，画眉人省。雨后香分玉乳，忆小阁、茶铛沸初静。别久篝衣，莫教乍冷。"
    ]
  },
  {
    "id": "adcfe4db007c17f63b30a5958a0d89e9",
    "title": "水龙吟 · 白莲",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "晚凉吹遍蘋风，琼田一片浑无迹。纷披冷艳，也浮青盖，未输朱莳。弱腕波心，玲珑笑挽，粉香同滴。待菱歌唱罢，呕哑载去，秋容淡，谁怜得。",
      "烛下何郎寻觅。暗相形、胜伊钗泽。鸳鸯睡起，翻憎翠鬣，还羞锦翼。淡墨蒸烟，明绡溶水，画图岑寂。任娉婷矜许，东风不嫁，倚银塘立。"
    ]
  },
  {
    "id": "adcfe4db007c17f625c8b8592080d604",
    "title": "摸鱼儿 · 莼",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "剪新芽、碧痕弦细，一篙湖上催发。沧浪结得吴娃伴，两岸绿云梳发。柔更滑。怕狼藉篷窗、未稳凌波袜。凭谁素札。话桥影西泠，溪光南浦，烟霭镜中豁。",
      "尊前事，记得能消酒渴。丝丝纤玉曾揭。凝脂流箸花瓷贮，莫道蜀姜微辣。还笑啜。倩钗燕调他、慢向挑鬟拔。扁舟未达。纵不是秋风，唤侬归去，为尔也愁杀。"
    ]
  },
  {
    "id": "adcfe4db007c17f657312731d00eabd5",
    "title": "齐天乐 · 蝉",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "西窗已渐鸣风叶，斜阳又横高树。曲巷攒吟，离亭孤引，惯趁凉飔飞去。幽襟抱露。笑终夜欹冠，一身轻羽。柳岸闲寻，绿阴遮到小门处。",
      "哀音最怜马首，断垣听不见，镇说行旅。钓艇清江，葛巾散发，别有溪槐如诉。秋檐过雨。便送尽残声，寂寥情绪。鬓也萧疏，凭阑愁更语。"
    ]
  },
  {
    "id": "adcfe4db007c17f6dd8e97b063596c3a",
    "title": "桂枝香蟹",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "虹梁雨洗。爱小小如钱，媻蹩沙际。早是腥风，一霎荻蒿吹起。鱼庄奔火横泥去，尽流波、觑人无寐。依稀星罶，年年买得，稻香天气。",
      "漫忆看、江乡隽味。和酒蚁经宵，玉盘沉醉。持比湖田罗雀，雪螯差美。霜林柿叶分红颗，镇妨伊、未沾冰齿。寒蒲十六，输他亥日，暮帆虾市。"
    ]
  },
  {
    "id": "adcfe4db007c17f6e6ec6264e46c5f80",
    "title": "尾犯 · 笋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "朱樱捎雨。正短墙云压，一雷轻度。伴他点点，莓苔静迸，参差成伍。抽梢合未，倩谁把、篱根护。掩柴门、断却人行，小园早又无数。",
      "试问绿痕垂处。南塘风，折几许。记紫姜畦畔，载取腰镰，山厨先煮。荐入春蒲丛，分野蕨，年时频误。可曾碍、斗草归来，竹间绫袜微步。"
    ]
  },
  {
    "id": "adcfe4db007c17f6f8a3cd9569ecb59f",
    "title": "催雪 · 珍珠兰",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "筼节缘枝，棕丝缀叶，小蕊不争浓艳。为檀枕平分，钿钗一半。谁载楚江轻桨，但故国、情多长悽惋。雕笼密认，翠禽红爪，也输纤软。深院。",
      "残暑换。每闻处隔帘，倦时遗簟。还付与朝朝，画眉同剪。最恨霜风骤紧，剩绣被、馀熏添秋怨。问甚日、花影药栏，几簇淡鹅重染。"
    ]
  },
  {
    "id": "adcfe4db007c17f65286f4de6574f866",
    "title": "惜秋华牵牛花",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "翠影疏凉，似深杯含露，野塘低袅。倦马都嘶，催人半程风帽。都愁好梦回来，便尽向、山篱开了。秋晓。趁萝烟乍收，螀啼未老。",
      "灵鹊小窗报。觇柔丝不上，却双双飞绕。浅白更青，残月恁时留照。思他帐底冰绸，问曲屏、试花还好。谁拗。负晨妆、采芳人到。"
    ]
  },
  {
    "id": "adcfe4db007c17f6e0c6de7def77be7f",
    "title": "留客住 · 鹧鸪",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "镇相对。伴夕阳、无边野色，荒茅乱竹，是处蛮天黏水。行人已自肠断，何况花落声声啼更起。笮桥半渡，便等闲，湿了那时衣袂。",
      "飞去矣。倚槛谁家，两峰低翠。懊恼年年，还住桂江归未。忍向木棉枝上，听到春深，晓风残梦里。翻怜朋鸟，任栖烟、和雨不曾分背。"
    ]
  },
  {
    "id": "adcfe4db007c17f68212c6327c24d685",
    "title": "琐窗寒 · 倭奁",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "莹发无痕，胶冰比滑，冷光盈尺。摩挲四角，最是镜边人惜。贮藤笺、绿沉镂管，涵星一片松滋黑。试催成丽句，相思定有，海天消息。风舶。",
      "归帆疾。问漫云唆喇，几番更译。山花岛树，皴细巧分螺色。怪栖鸾、还恋女床，却留燕飞钗上识。卸妆茸、薇露香残，倩金蟾啮得。"
    ]
  },
  {
    "id": "adcfe4db007c17f68acc2de5d19eae35",
    "title": "祝英台近 · 寄蘅圃兼怀耕客",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "藕丝风，吹渐老，芸筑枕晴沼。仿佛帘衣，凉压半蟾小。添他井石玲珑，红泥亭外，飐一镜、晚秋疏蓼。",
      "雨花扫。夜分吟榻移灯，频催耒边调。不似天涯，黑蝶赋情少。待寻桃叶春帆，听歌曲子，对孙楚、酒楼斜照。"
    ]
  },
  {
    "id": "adcfe4db007c17f6753bd55b62ee6504",
    "title": "解连环 · 用李十九韵，送琢恺似南还，因话使高丽事",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "几番窗雨。甚篝灯乍剪，赋情凄楚。听说道、玄菟城边，正秋夜梦长，候鸡啼去。果下前驺，有鬌髻、红妆别部。爱归吟硾纸，小鬟争唱，倚银筝处。",
      "年时酒垆忆否，笑长鲸未似，气还吞虎。记灞岸、分手东西，又席帽催凉，葛衫更暑。才得相寻，便惹起、客愁如絮。剩离亭、伴影无眠，冷蟾十五。"
    ]
  },
  {
    "id": "adcfe4db007c17f660177c508c105954",
    "title": "瑶华慢高澹人内翰入直南书房，上手摘白石榴一枚赐之，舍人尝不敢竟携归，命友人作半榴图，因题卷末",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "星槎甚处，泛取瓠囊，入上林花谱。铜仙掌底，含露窄、踯躅芳名曾数。丹铅都洗，正倩得、新凉疏雨。忆压帘桂叶秋阴，长伴晓枝瑶圃。",
      "蜡珠小结蜂窠，羡隔膜轻明，皱縠分吐。添他十斛，将买笑、定有娉婷人妒。天浆莹齿。留一半、蔬香传赋。讶年来红豆吟笺，空认啄残鹦鹉。"
    ]
  },
  {
    "id": "adcfe4db007c17f6fe8206508b444b25",
    "title": "暗香 · 尝蚧，为澹人赋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "冷烟禁日，算未曾谷雨，春芽齐摘。箬叶轻籯，封裹银钩几程驿。不数乌程小蚬，便生长江南谁觅。但记他阳羡先尝，诗句谩吟得。",
      "擎出。九重陌。正一骑软尘，苑墙西侧。锦葵月夕。红定瓯圆露华拭。翻恨山窗折鼎，辜负却、清溪溪碧。沸长泉催活火，任教脱帻。"
    ]
  },
  {
    "id": "adcfe4db007c17f68fa7760e9ef5386d",
    "title": "燕山亭 · 七月十五夜，同竹垞、秋锦、雨坪、家柘西饮谡园斋",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "何处移来，寒玉数条，檐影初添翠。褪了夕阳，咽罢凉蝉，隔院秋槐风起。占得闲庭，翻慵就纹纱窗里。乌几。爱洗盏停琴，画盆香细。",
      "斜桷才挂羊灯，早冰镜新镕，半侵衣袂。拚教茗艼，款款乡音，知他主宾谁是。欲去还留，剪烛对、旧游朱李。曾记。听卧佛、寺钟共被。"
    ]
  },
  {
    "id": "adcfe4db007c17f6d4ae3ff367db0733",
    "title": "东风第一枝",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "密密装成，纤纤织就，闪光似泻秋水。分明一片冰纨，未烦露蚕眠起。兰膏背吐，爱几簇、铜盘花蕊。试倩他、遮住钿窗。宛在水晶帘底。",
      "疑贩取、鲛人宝市，更染却、宣和画史。谁教心苦良工，携来闹蛾灯肆。歌筵流盼，值得照、定场红罽。话匡山、九叠螺屏，应怪晚峰云腻。"
    ]
  },
  {
    "id": "adcfe4db007c17f66e201807a7b5b7ca",
    "title": "琐窗寒",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "沙海移根，金台盛笼，软尘初拂。霜圆雪脆，不比江乡风物。传弄处、芳名未减，酥红浅白仍匀滑。忆封题密絮，故人书疏，岁阑天阔。筵设。",
      "新醅泼。早深杯沉顿，蜡花如缬。翻愁病肺，那得酒边消渴。记狂游、今夜春盘，修门赌醉争投辖。问年来、紫禁传柑，软香应仿佛。"
    ]
  },
  {
    "id": "adcfe4db007c17f640ed0f102df64794",
    "title": "小阑干",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "桃门倚笑去年情。叶底最娉婷。杏靥羞红，梨腮怨白，柳眼更输青。",
      "残脂断粉无寻处，花信总飘零。愁见幽窗，一丛寒玉，霜箨卷风声。"
    ]
  },
  {
    "id": "adcfe4db007c17f6161c03970390e59c",
    "title": "喜迁莺 · 留别",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "蕉园未暑。罩一幄柳阴，软沙堤路。蓼紫过墙，葵红亚槛，潇洒只同衡宇。留客小窗话茗，商略金芽词谱。经年矣，剪清缸重听，褪花凉雨。",
      "愁去。修门外，断雁数声，残月如钩处。街鼓铜龙，分明西苑，执手翻疑南浦。谁溯野塘秋水，寻得鹭盟鸥侣。须独自，买渔舟来往，柘湖烟树。"
    ]
  },
  {
    "id": "adcfe4db007c17f6f29ff18e5323c0a9",
    "title": "点绛唇",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "篱笋穿时，红珠乱缀西溪路。渔罾低护。最怕莺衔去。",
      "笑口年来，忘却如蛮素。同谁数。小窗凭处。兰若帘风暮。"
    ]
  },
  {
    "id": "adcfe4db007c17f6c478f3d64243f88c",
    "title": "洞仙歌",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "今年厄闰，误春芽消息。禁火烟寒雨空滴。纵松声入鼎，蟹眼翻瓯，扶残醉、谁把绿尘分得。",
      "西泠云窦外，枪粉无多，几树尖茸嫩先摘。蒻叶拆重重，扑鼻悠扬，官字盏、乳花浮碧。忆一骑、传来软尘飞，又十分冰蟾，单衣凉席。"
    ]
  },
  {
    "id": "adcfe4db007c17f6e2ff529de375de23",
    "title": "贺新郎 · 寄西安郡丞谭舟石",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "朔雁惊飞起。忆前年、酒墟击筑，和歌燕市。一自卢沟桥头别，满眼斜阳流水。怅去路、云山无际。强欲寻君惟有梦，奈梦魂、不度三千里。君忆我，定相似。",
      "虚惭踪迹天涯寄。但逢迎、五陵裘马，有谁知己。翻羡一官乘边障，苦爱宾朋文史。况芦酒郫筒堪醉。燕颔书生还未老，拚从军、共作封侯计。带围解，且休矣。"
    ]
  },
  {
    "id": "adcfe4db007c17f6fa802c5e350d05a1",
    "title": "步蟾宫 · 席上，和锡鬯韵",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "雪花未净侵阶滑。奈小小、鸦头罗袜。恼人三五月朦胧，数不定，风鬟十八。",
      "歌阑才把觥筹撤。听去也、一声愁杀。尊前相对尚无言，又那得、相思书札。"
    ]
  },
  {
    "id": "adcfe4db00a0404cc1db0330a003d3b0",
    "title": "醉花阴 · 和薇隐韵",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "嘹唳归鸿惊社后。旅馆乡心逗。梦入晓云飞，绿遍天涯，不认门前柳。",
      "露桃影里人非旧。春也应难久。风日又清明，独对残红，寂寞帘垂昼。"
    ]
  },
  {
    "id": "adcfe4db0106ed8985e045e0f530e471",
    "title": "画堂春 · 送春见《词综》、《词雅》",
    "authorName": "陈敬（端宁）",
    "authorId": "adcfe4db0106ed89d1457b72d1457b72",
    "dynasty": "清",
    "content": [
      "呢喃双燕傍檐飞。绿阴摇曳成围。朝来便觉眼前非。初试罗衣。",
      "宝马香车人散，金铃彩幔花稀。年年此际对斜晖。可奈春归。"
    ]
  },
  {
    "id": "adcfe4db0106ed898f80ae78c97c5306",
    "title": "忆秦娥 · 忆姊",
    "authorName": "陈敬（端宁）",
    "authorId": "adcfe4db0106ed89d1457b72d1457b72",
    "dynasty": "清",
    "content": [
      "心如结。风前空把名香爇。名香爇。姊归何处，贝宫瑶阙。",
      "银釭频剔明还灭。听来村鼓含悲咽。含悲咽。怕伤亲意，泪珠偷浥。"
    ]
  },
  {
    "id": "adcfe4db0106ed894456c196428b45a0",
    "title": "如梦令 · 灯花",
    "authorName": "陈敬（端宁）",
    "authorId": "adcfe4db0106ed89d1457b72d1457b72",
    "dynasty": "清",
    "content": [
      "缥缈绿烟笼雾。一朵朱蕤明吐。春色贮银釭，空使蝶忙蜂妒。",
      "休误。休误。莫作等闲花数。"
    ]
  },
  {
    "id": "adcfe4db010b1bf143426d6f9b7cafe3",
    "title": "南乡子 · 题张师母浦夫人《停梭词》",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "花艳丽。月清幽。停梭句自锦心抽。",
      "天上张星推妙笔。夫人亦。传向词林真合璧。"
    ]
  },
  {
    "id": "adcfe4db010b1bf14bf16f5338e7e5cf",
    "title": "一斛珠 · 题金陵闺秀欧白神琼仙零翠",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "瑶台返速。弄人造物情何酷。一编零翠挑灯读。我本无愁，也替临风哭。",
      "薄命小青伊又续。最怜才女偏无禄。画眉人解传珠玉。俗粉庸脂，空老黄金屋。"
    ]
  },
  {
    "id": "adcfe4db010b1bf12545d982036a06ba",
    "title": "行香子 · 赠女尼静缘",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "早削云鬟。了悟三缘。比丘尼、也证诸天。偶谈妙谛，真破枯禅。看日方中，花乱坠，石频颠。",
      "自笑无端。蝶梦流连。送颜红、睡枕餐盘。拟除金钏，学坐蒲团。奈痛荆凋，念椿老，恋萱妍。"
    ]
  },
  {
    "id": "adcfe4db010b1bf193461caa3cd26092",
    "title": "水调歌头 · 折庭桂寄玉雯姊，即询菊花消息",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "分手半秋矣，金粟又飘香。对兹云外仙艳，月姊忆瑶光。不惜兔惊折取，好趁鸾飞寄与，镜助晓来妆。或用胆瓶供，静倚一枝旁。",
      "想君来，东篱下，旧芬芳。不知近日消息，可有几分黄。倘许翠衿人到，共把白衣酒酌，小醉正无妨。我辈不栉士，只合为花忙。"
    ]
  },
  {
    "id": "adcfe4db010b1bf12ea5baef8ae6fdc9",
    "title": "念奴娇 · 新婢",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "买来新婢，看生虽草舍，盈盈娇小。只为饥寒抛骨肉，竟作依人飞鸟。顽不闻呼，懒先觅睡，闺课何曾晓。且须情恕，跛奚黄子尝教。",
      "吾更约法三章，屏当绣线，床拂中庭扫。瀹茗焚香司笔砚，插架尤须端好。数日长随，一朝谛视，村气除多少。喜分钗朵，笑他还插颠倒。"
    ]
  },
  {
    "id": "adcfe4db010b1bf1914479818c4ab1cd",
    "title": "水龙吟 · 敬题张夫子乐圃词钞后",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "笔端跳虎挐龙，当今谁似张夫子。诗肠九曲，文心万窍，并堪垂世。减字偷声，惊才绝艳，吾尤观止。算骚坛几辈，酿花成蜜，该周柳，兼姜史。",
      "不栉羞称进士，列门墙，也添桃李。香分一瓣，咀华小草，序言蒙赐。辄作蝇鸣，妄思骥附，题词聊拟。却还愁、终是女郎弱调，博掀髯耳。"
    ]
  },
  {
    "id": "adcfe4db010b1bf1e6c88fb6398427ea",
    "title": "齐天乐 · 先大人七终日哭奠作",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "百身难赎生吾父，柔肠断来如剪。掌上擎珠，膝前琢玉，海水量恩还浅。何悭鹤算。竟续命丝难，返魂香远。恨赍难留，邓攸无子枉为善。",
      "凭棺惟剩弱女，欲灵椿伴萎，无奈萱恋。强解愁颜，潜挥痛泪，七供俄惊期满，几筵拜奠。愿佛力垂慈，天心终眷。遗腹生男，德门绵一线。"
    ]
  },
  {
    "id": "adcfe4db010b1bf1b8762666d6954d6c",
    "title": "沁园春 · 闺课",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "琐琐裙钗，清清闺阁，楚楚功夫。只禽音穿幕，灯边早起，螺光开盒，镜里晨梳。问省椿萱，料量松菊。绣绿描红较密疏。抛针处，又签分四部，斐几摊书。",
      "兴来柳絮吟馀。更减字偷声按谱图。或闲摹法帖，十三行也，静调清瑟，廿五弦乎。香爇龙涎，茶烹雀舌，饥饱还教问玉奴。黄昏后，尚敲棋迟睡，阿母频呼。"
    ]
  },
  {
    "id": "adcfe4db010b1bf1929e6e0e0a575e00",
    "title": "贺新郎 · 雨后追悼亡弟",
    "authorName": "王瑗",
    "authorId": "adcfe4db010b1bf1d1457b72d1457b72",
    "dynasty": "清",
    "content": [
      "正是人无寐。更何堪、芭蕉摇雨，故添愁思。犹记年时当夜永，伴我绣窗嬉戏。还剪烛、摊书斐几。共说种槐馀庆远，喜传家、能续青缃矣。头角露，望吾弟。",
      "琼枝何意经霜萎。最堪悲、临终合十，祝亲有子。兔走乌飞三载疾，不见紫胞再世。惭愧煞、北宫养志。几欲长号声转咽，怕重伤白发思儿意。天为我，暗流泪。"
    ]
  },
  {
    "id": "adcfe4db01198b5a7dc33b146bf69ec6",
    "title": "青门柳枝词",
    "authorName": "周月尊",
    "authorId": "adcfe4db01198b5ad1457b72d1457b72",
    "dynasty": "清",
    "content": [
      "春来折尽更逢春，几见长条拂地新。灞岸年年绾离别，今年不见去年人。"
    ]
  },
  {
    "id": "adcfe4db01198b5a7dc33b1442b877f5",
    "title": "青门柳枝词",
    "authorName": "周月尊",
    "authorId": "adcfe4db01198b5ad1457b72d1457b72",
    "dynasty": "清",
    "content": [
      "远峰涵碧水拖蓝，才放新青春已三。无那萦愁复萦恨，晓风残月忆江南。"
    ]
  },
  {
    "id": "adcfe4db01198b5a7dc33b1436e3036b",
    "title": "青门柳枝词",
    "authorName": "周月尊",
    "authorId": "adcfe4db01198b5ad1457b72d1457b72",
    "dynasty": "清",
    "content": [
      "彳亍谁嗟行路难，红尘扫尽绿枝残。天涯半是伤春客，飘泊烦他青眼看。"
    ]
  },
  {
    "id": "adcfe4db01bb2d95d61274078ccc60f1",
    "title": "好事近",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "appreciation": "迦陵小令词多奇作，这首词尤其是奇中之奇。词开篇异常平淡，从分手时暮春的柳絮说到秋日里葵花盛开，都是闲闲而道。上片四句，其实只说了自春徂秋，韶华流逝这样一层意思。在以精悍见长的迦陵小令中，看似很浪费笔墨了。\n可是气势已经蓄足，下片话音一转，即由时间的流动写到时事的变迁。很多人事都不同已往，只有作者还在固守着一种落寞、一种失意。这是很难堪、很悲凉的，这是第二层意思。情绪依然平淡，但已渐渐显出峥嵘头角，为末二句的奇幻之笔作铺垫。先生招饮，两个落魄之人能谈些甚么，那就说说英雄失路之事罢。但就在此时，凉飙骤发，索索有声，此二句不仅自身造境奇幻，同时也令小词通体振起，由极平淡化为极奇崛，情貌焕然一新。前人说：“陡然一惊，正是词中妙境”（刘体仁《七颂堂词绎》。\n其实此种章法，前人颇有之。李白《越中览古》之“越女如花满宫殿，只今惟有鹧鸪飞”，将极繁华化为极荒凉；辛弃疾《破阵子》之“了却君王天下事，赢得生前身后名。可怜白发生”，将极豪迈化为极萧瑟，都是经典性的例子。迦陵此词，可与前贤竞妙。",
    "content": [
      "分手柳花天，雪向晴窗飘落。转眼葵肌初绣，又红欹栏角。",
      "别来世事一番新，只吾徒犹昨。话到英雄失路，忽凉风索索。"
    ],
    "intro": "此词是清代阳羡词派领袖陈维崧的作品。迦陵小令词多奇作，这首词尤其是奇中之奇。迦陵此词，可与前贤竞妙。",
    "foreword": "夏日史蘧庵先生招饮，即用先生喜余归自吴阊过访原韵。",
    "annotation": [
      "史蘧庵：指史可程，字赤豹，号蘧庵，河南祥符人，明末忠臣史可法同祖弟。1643年（崇祯十六年）进士，改庶吉士，曾降闯、降清，为贰臣。清兵定江南后，可程未出仕，长期寓居南京、宜兴，陈维崧与之交接甚密，集中唱和作品颇多。康熙中叶乃卒。吴阊：即苏州。苏州为春秋时吴国都会，有阊门，故称。",
      "柳花天：即暮春，杨柳飞花时节。",
      "雪：指柳絮。晋时才女谢道韫咏雪，有“未若柳絮因风起”之句，此处是反用。",
      "葵肌：指葵花。",
      "欹（qī）：倾斜。",
      "吾徒：我辈，我们。",
      "索索：风声。　"
    ]
  },
  {
    "id": "adcfe4db01bb2d95fe2d714515ccaafd",
    "title": "七夕感怀用尤悔庵原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "鹊又填桥矣。满长安、千门砧杵，四围云水。长记常年茅屋下，佳节团圞能几！有和病、云鬟雪涕。纵病倘然人尚在，也未应、我泪多于此。弹不尽，半襟雨。",
      "如今剩有孱躯耳。便思量、故乡瓜果，也成千里。谁借针楼丝一缕，穿我啼红珠子。奈又说、春蚕竟死。嘱咐月钩休潋滟，幸怜人、正坐罗窗里。风乍吼，粉云起。"
    ]
  },
  {
    "id": "adcfe4db01bb2d95523606d44a70580a",
    "title": "三月三日尉氏道中作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "登尉缭台，上三垂岗，伤如之何！忆谈兵说剑，才情磊落；投秦去魏，意气嵯峨。我到中原，重寻旧迹，牧笛球风起夜波。谁相问，纵残碑尚在，一半销磨。",
      "短衣匹马经过，叹禊日难逢晋永和。正水边柳眼，斜窥芳岸；风前燕尾，乱剪晴莎。异国风光，中年意味，写上乌丝感慨多。休凭吊，西湔裙挑菜，士女娑拖。"
    ]
  },
  {
    "id": "adcfe4db01bb2d9521b0ee1e8d2c6f63",
    "title": "乞巧同蘧庵先生赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "碧云耿耿，见银河低泻。人在针楼曝衣罢。告天孙、臣本屠钓江东，疏拙甚，愿以蛛丝巧借。",
      "天孙含笑答：见事卿迟，大抵聪明让聋哑。试看古今来，刘项孙曹，都留作、残编闲话。只赐汝狂騃倍常年，好烂醉高歌，花天月夜。"
    ]
  },
  {
    "id": "adcfe4db01bb2d95172bee8e8f3548bb",
    "title": "五人之墓",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "古碣穿云罅。记当日、黄门诏狱，群贤就鲊。激起金阊十万户，白棓霜戈激射。风雨骤、冷光高下。慷慨吴儿偏嗜义，便提烹、谈笑何曾怕。抉吾目，胥门挂。",
      "铜仙有泪如铅泻。怅千秋、唐陵汉隧，荒寒难画。此处丰碑长屹立，苔绣坟前羊马。敢轻易、霆轰电打？多少道旁卿与相，对屠沽、不愧谁人者？野香发，暗狼籍。"
    ]
  },
  {
    "id": "adcfe4db01bb2d957015db26943b2b17",
    "title": "冬夜不寐",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "旧恨如丝，新寒似水，两般都着人心里。五更刁斗汴梁城，一天风雪成皋垒。",
      "古寺钟声，邻墙月死，枕头欹遍如何是。半生孤愤酒难浇，挑灯且读韩非子。"
    ]
  },
  {
    "id": "adcfe4db01bb2d9579f277cf445d08eb",
    "title": "冬夜不寐写怀，用稼轩、同父倡和韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "已矣何须说！笑乐安、彦升儿子，寒天衣葛。百结千丝穿已破，磨尽炎风腊雪。看种种、是余之发。半世琵琶知者少，枉教人、斜抱胸前月。羞再挟，王门瑟。",
      "黄皮裤褶军装别。出萧关、边笳夜起，黄云四合。直向李陵台畔望，多少如霜战骨。陇头水、助人愁绝。此意尽豪哪易遂？学龙吟、屈煞床头铁。风正吼，烛花裂。"
    ]
  },
  {
    "id": "adcfe4db01bb2d9564daac7572fd702d",
    "title": "夏初临 · 本意",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "中酒心情，拆棉时节，瞢腾刚送春归。一亩池塘，绿荫浓触帘衣。柳花搅碎晴晖，更画梁玉剪交飞。贩茶船重，挑笋人忙，山市成围。",
      "蓦然却想，三十年前，铜驼恨积，金谷人稀。划残竹粉，旧愁写向阑西。惆怅移时，镇无聊搯损蔷薇。许谁知？细柳新蒲，都付鹃啼。"
    ]
  },
  {
    "id": "adcfe4db01bb2d95bdc9a4390663b004",
    "title": "正月二十日，从吴天石处读纬云弟京邸春词，因和其韵，声情拉杂，百感风生，一夕遂得十首，不自知其所云也",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "何人又唱安公子，汉苑烟浓。魏寝霜封，{犭气}岭蛮乡一万重。",
      "雪消巴蜀添春水，谁驾艨艟。陡起鱼龙，此夜横江有阿童。"
    ]
  },
  {
    "id": "adcfe4db01bb2d95bdc9a43927edeb53",
    "title": "正月二十日，从吴天石处读纬云弟京邸春词，因和其韵，声情拉杂，百感风生，一夕遂得十首，不自知其所云也",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "今年明月无情甚，偏向江东。只照军容，不放银花万树红。",
      "凤城飞下征南骑，一片刀弓。铁甲呼风，愁煞思乡沈侍中。"
    ]
  },
  {
    "id": "adcfe4db01bb2d95bdc9a43984f7561e",
    "title": "正月二十日，从吴天石处读纬云弟京邸春词，因和其韵，声情拉杂，百感风生，一夕遂得十首，不自知其所云也",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "杜陵诸弟飘零甚，几阵离鸿。捩影长空，燕市梁园类转篷。",
      "后湖一雁尤酸楚，竟逐晨风。一去无踪，雨打夭桃坠冷红。"
    ]
  },
  {
    "id": "adcfe4db01bb2d95bdc9a43975539fd0",
    "title": "正月二十日，从吴天石处读纬云弟京邸春词，因和其韵，声情拉杂，百感风生，一夕遂得十首，不自知其所云也",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "早年丧乱曾尝过，复壁为佣。城旦为舂，儿女宵啼贼火红。",
      "回头三十年前事，笺恳天公。衰鬓如蓬，莫遣咸阳又举烽。"
    ]
  },
  {
    "id": "adcfe4db01bb2d951fb4111d1ec29e5a",
    "title": "用辛稼轩陈同甫倡和韵，送王正子之襄阳，明春归广陵，并嘱其一示何生龙若",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "立马和君说：到襄阳、为余先问，隆中诸葛。往日英雄潮打尽，怪煞怒涛崩雪。今古恨、总多于发。再问大堤诸女伴，白铜鞮、可有闲风月？谁弹向，楚天瑟？",
      "才逢燕市还分别。怅平生、无多知己，几番离合。此去武昌鱼不少，莫惜颜筋柳骨。要频看、郑虔三绝。一幅新词《凄凉犯》，嘱来春、并示何生铁。霜夜吼，烛花裂。"
    ]
  },
  {
    "id": "adcfe4db01bb2d95e8a5c1276d309442",
    "title": "辽后妆台",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "洗妆台下伤情路，西风又吹人到。一缕山鬟，半梳苔发，想象新兴闹扫。塔铃声悄，说不尽当年，月明花晓。人在天边，轴帘遥闪茜钗小。",
      "如今顿成往事，回新深院里，也长秋草。上苑云房，官家水殿，惯是萧娘易老。红颜懊恼，与建业萧家，一般残照。惹甚闲愁，且归斟翠醥。"
    ]
  },
  {
    "id": "adcfe4db01bb2d956124076325bc7b12",
    "title": "同友人过野寺",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春水碧于天，还与晴山赊翠。历历几家烟店，缀山边水次。",
      "莺声唤我过溪桥，扑帽暖香坠。风弄杏花低处，露前村野寺。"
    ]
  },
  {
    "id": "adcfe4db01bb2d95b12282e53db9fcc8",
    "title": "沁园春 · 蜀山谒东坡书院",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "虽则毋归，对酒当歌，终难激扬。似孔家文举，幼原了了；卫家叔宝，晚更茫茫。五剧金鞭，六衔宝马，谁数吾家老子昂。公真误，叹臣今已老，发短心长。",
      "御沟偶过球场，笑涂辙都为若辈妨。更内家髻样，巧如马坠；小侯舞势，快作鸾翔。酒则数行，食而三叹，断尽西风烈士肠。登城望，有千群筚篥，万点牛羊。"
    ]
  },
  {
    "id": "adcfe4db01bb2d95f6ec375285e77661",
    "title": "江南忆同云臣和蘧庵先生韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "江豚翻碧浪，凭高望极，折戟半沉沙。鸡笼山下路，记得凤城，数十万人家。貂禅掩映，钟山翠、叠鼓鸣笳。更参差、青溪红板，从古说繁华。",
      "堪嗟！齐台梁苑，残月晓风，剩颓墙败瓦。只苍凉、半林枫槲，四壁龙蛇。几番夜雨寒潮泊，空城下、浪打蒹葭。青衫湿，隔船同诉天涯。"
    ]
  },
  {
    "id": "adcfe4db01bb2d95ecf9c5329f0c1630",
    "title": "江南杂咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "万艘千船，今年米价减常年。乍可宣房填蚁穴，愁绝，不愿官家言改折。"
    ]
  },
  {
    "id": "adcfe4db01bb2d95ecf9c5322b1e6be0",
    "title": "江南杂咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "鸡狗骚然，朝惊北陌暮南阡。印响西风猩作记，如鬼，老券排家验钤尾。"
    ]
  },
  {
    "id": "adcfe4db01bb2d95ecf9c5322714118f",
    "title": "江南杂咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "户派门摊，官催后保督前团。毁屋得缗上州府，归去，独宿牛车滴秋雨。"
    ]
  },
  {
    "id": "adcfe4db01bb2d953f4d68058f333ee9",
    "title": "纤夫词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "战舰排江口。正天边、真王拜印，蛟螭蟠钮。征发棹船郎十万，列郡风驰雨骤。叹闾左、骚然鸡狗。里正前团催后保，尽垒垒锁系空仓后。捽头去，敢摇手？",
      "稻花恰称霜天秀。有丁男、临歧诀绝，草间病妇。此去三江牵百丈，雪浪排樯夜吼。背耐得、土牛鞭否？好倚后园枫树下，向丛祠亟倩巫浇酒。神佑我，归田亩。"
    ]
  },
  {
    "id": "adcfe4db01bb2d95ef587a64cde48dde",
    "title": "春暮半塘小泊",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "水榭枕官河，朱栏倚粉娥。记早春、栏畔曾过。开着绿纱窗一扇，吹钿笛，是伊么？",
      "无语注横波，裙花信手搓。怅年光、一往蹉跎。卖了杏花挑了菜，春纵好，已无多。"
    ]
  },
  {
    "id": "adcfe4db01bb2d95f1fb3ee6789230da",
    "title": "秋日经信陵君庙",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "席帽聊萧，偶经过、信陵祠下。正满目、荒台败叶，东京客舍。九月惊风将落帽，半廊细雨时飘瓦。桕初红偏向坏墙边，离披打。",
      "今古事，堪悲诧；身世恨，从牵惹。倘君而尚在，定怜余也。我讵不如毛薛辈，君宁甘与原尝亚！叹侯嬴老泪苦无多，如铅泻。"
    ]
  },
  {
    "id": "adcfe4db01bb2d957dbae0647ddad408",
    "title": "秋怀",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "箭与饥鸱兢快，侧秋脑、角鹰愁态。骏马妖姬秣燕代。笑吴儿，困雕虫，矜细欬。",
      "龌龊谁能耐？总一笑、浮云睚眦。独去为佣学无赖。圯桥边，有猿公，期我在。"
    ]
  },
  {
    "id": "adcfe4db01bb2d959a5389809999f4ba",
    "title": "夜游宫 · 秋怀",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一派明云荐爽，秋不住、碧空中响。如此江山徒莽苍。伯符耶？寄奴耶？",
      "嗟已往。十载羞厮养，孤负煞、长头大颡。思与骑奴游上党。趁秋晴，蹠莲花，西岳掌。"
    ]
  },
  {
    "id": "adcfe4db01bb2d957dbae064b6654278",
    "title": "秋怀",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秋气横排万马，尽屯在、长城墙下。每到三更素商泻。湿龙楼，晕鸳机，迷爵瓦。",
      "谁复怜卿者？酒醒后、槌床悲诧。使气筵前舞甘蔗。我思兮，古之人，桓子野。"
    ]
  },
  {
    "id": "adcfe4db01bb2d95cb951284f8079287",
    "title": "秋夜听梁溪陈四丈弹琵琶",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "瑟瑟阴阴，嗟哉此声，胡为乎来？似灵鼍夜吼，狂崩断岸；角鹰秋起，怒决荒台。忽漫沉吟，陡焉掩抑，细抵游丝缀落梅。冰弦内，惹一宵涕泪，万种悲哀。",
      "十年前记追陪，怎握手霜灯暗自猜。叹朱门酒肉，谁容卿傲；梨园子弟，总妒君才。牢落关河，聊萧身世，迸入空亭小忽雷。癫狂甚，骂人间食客，大半驽骀。"
    ]
  },
  {
    "id": "adcfe4db01bb2d956a9c8f9effc92f47",
    "title": "秋夜呈芝麓先生",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "掷帽悲歌发。正倚幌、孤秋独眺，凤城双阙。一片玉河桥下水，宛转玲珑如雪。其上有、秦时明月。我在京华沦落久，恨吴盐、只点离人发。家何在？在天末。",
      "凭高对景心俱折。关情处、燕昭乐毅，一时人物。白雁横天如箭叫，叫尽古今豪杰。都只被、江山磨灭。明到无终山下去，拓弓弦、渴饮黄獐血。长杨赋，竟何益？"
    ]
  },
  {
    "id": "adcfe4db01bb2d952c65224a860f6726",
    "title": "水龙吟 · 秋感",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "夜来几阵西风，匆匆偷换人间世。凄凉不为，秦宫汉殿，被伊吹碎。只恨人生，些些往事，也成流水。想桃花露井，桐英永巷，青骢马，曾经系。",
      "光景如新宛记，记瑶台、相逢姝丽。微烟淡月，回廊复馆，许多情事。今日重游，野花乱蝶，迷蒙而已。愿天公还我，那年一带，玉楼银砌。"
    ]
  },
  {
    "id": "adcfe4db01bb2d950ddce6bc4ee8f782",
    "title": "荆南词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "四月荆南桑柘美。泥就蚕房，雪净无尘滓。红帖糊门多禁忌，家家阿妇劳纤指。",
      "笑语小姑应夜起，好事今冬，早把衣裳备。推却缫车佯不理，小姑为恼前言戏。"
    ]
  },
  {
    "id": "adcfe4db01bb2d950ddce6bc472769b2",
    "title": "荆南词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "五月荆南秋早莳。黄纸飞来，温语从天至。见说东南民力敝，秋租减半明年事。",
      "比屋欢腾还雪涕。只恐来年，还是常年例。我语村农休过计，官家自古言无戏。"
    ]
  },
  {
    "id": "adcfe4db01bb2d950ddce6bcdddf4f73",
    "title": "荆南词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "六月荆南闲也未，一月停忙，暂缓官粮比。闻道开征今日事，新丝买了来城市。",
      "不信何花名茉莉，却与农家，白豆花相似。笑煞长桥桥上子，市儿惯取村儿戏。"
    ]
  },
  {
    "id": "adcfe4db01bb2d95e488b80ded59209c",
    "title": "送三韩李若士省亲之楚",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秋到离亭暮。羡风前、珊鞭玉靶，翩然竟去。借问此行何所向，笑指巴烟郢树。是乌鹊、惯南飞处。路入南荒休骋望，有陶公战舰空滩雨。酾热酒，浪花舞。",
      "严君坐拥貔貅旅。厌下流、一军下濑，目无黄祖。昨夜月明亲飨土，耍奏新填乐府。都不用、陈琳阮瑀。手掣红旗翻破阵，看郎君、下笔惊鹦鹉。猿臂种，气如虎。"
    ]
  },
  {
    "id": "adcfe4db01bb2d956fcac3582aaf4261",
    "title": "送邵兰雪归吴门仍用前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "易水严装发。休回首、故人别酒，帝城高阙。九曲黄河迎马首，淼淼龙宫堆雪。说不尽、天涯明月。君去故侯瓜可种，向西风、莫短冲冠发。人世事，总毫末。",
      "长州鹿走苏台折。叹年少、当歌不醉，此非俊物。试到吴东门下问，可有吹箫人杰？有亦被、怒潮磨灭。来夜天街无酒伴，怕离鸿、叫得枫成血。亦归耳，住何益。"
    ]
  },
  {
    "id": "adcfe4db01bb2d95a117f986e05a54cd",
    "title": "送姜西溟入都",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "去矣休回顾。尽疏狂、长安市上，飞扬跋扈。谁道天涯知己少，半世人中吕布。仗彩笔、凭陵今古。伏枥悲歌平生恨，肯车中闭置加穷裤。君莫信，文章误。",
      "扬花细糁京江渡。恰盈盈、租船吹笛，柁楼挝鼓。屈指帝城秋更好，寄语冰轮玉兔。为我照望诸君暮。相约当年荆高辈，唤明驼倒载琵琶女。葡萄酒，色如乳。"
    ]
  },
  {
    "id": "adcfe4db01bb2d95e6c1d479a48dad4f",
    "title": "送恽南田之钱塘并柬毛稚黄",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蹑屩上灵隐，吹笛下吴淞。送君恰值新爽，纤月映船篷。犹记冷泉亭上，百道跳珠喷雪，飞瀑挂衫松。一别十八载，吾老渐成翁。",
      "故人去，携笔墨，写空蒙。不知老已将至，挥洒醉偏工。为讯盐桥毛子，果否别来无恙，底事断诗筒。人世作达耳，长邑郁焉穷。"
    ]
  },
  {
    "id": "adcfe4db01bb2d95fb3420a66edbf4fc",
    "title": "钜鹿道中作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雄关上郡，看城根削铁，土花埋镞。十月悲风如箭叫，此地人称钜鹿。白浪轰豗，黄沙苍莽，霜蚀田夫屋。车中新妇，任嘲髀里生肉。",
      "太息张耳陈余，当年刎颈，末路相倾覆。长笑何须论旧事，坻水依然微绿。欲倩燕姬，低弹赵瑟，一醉生平足。井陉日暮，乱鸦啼入枯木。"
    ]
  },
  {
    "id": "adcfe4db01bb2d95fc58267d41d4a247",
    "title": "夏五月大雨，南亩半成泽国，而梁溪人尚有画舫游湖者，词以寄慨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "翠釜一朝裂，铜狄尽流铅。江南五月天漏，炼石补仍穿。骤若淫龙喷沫，狂比长鲸跋浪，庐舍没长川。菱蔓绕床下，钓艇系门前。",
      "今何日，民已困，况无年。家家秧马闲坐，虚井断炊烟。何处玉箫金管，犹唱雨丝风片，烟水泊游船。此曲纵娇好，听者似啼猿。"
    ]
  },
  {
    "id": "adcfe4db01bb2d959e1f53badf64730e",
    "title": "夏日吴中寄内",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "记睡醒纱巾轻堕，又促床移，树阴中卧。院悄人稀，举首闲数碧星颗。月华浴簟，渐月映、中门锁。唤绿茗盈盈，恰一缕、红生廊火。",
      "几朵，是才开茉莉，小傍苎衫斜亸。抽书赌背，总排定、夜分幽课。弄不了茭粉菱丝，难写入、偷声入破。惹万种思量，凭仄烟桡画舸。"
    ]
  },
  {
    "id": "adcfe4db01bb2d95bddc068e12b41c73",
    "title": "席见狮儿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "猛兽产于绝域，骁腾来自安西。一呼百物尽披靡，何论猘奴鹞子。",
      "我顾灰颓若此，儿应跳荡如斯。神仙将相讵难为，万事取之以气。"
    ]
  },
  {
    "id": "adcfe4db01bb2d95bddc068e32e7dd68",
    "title": "席见狮儿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "儿已健如黄犊，翁何此日才来？怒涛雪浪吼长淮，兵火连天四载。",
      "细听吴音小却，戏投粔籹旋回。怪娘奁畔有于思，笑问客家何在？"
    ]
  },
  {
    "id": "adcfe4db01bb2d95faafac7158f21880",
    "title": "秣陵怀古",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红板桥头，锦衣仓北，金陵从古皇州。记离宫墙外，年少曾游。忽听九重仙乐，东风细细度龙楼。依稀认，宁王玉笛，贺老箜篌。",
      "悠悠，南朝风景，看几遍桃红，白了人头。算刘郎易老，嬴女难留。三十六宫何在？斜阳外、隐隐离愁。伤心极，后湖菱蔓，一片渔舟。"
    ]
  },
  {
    "id": "adcfe4db01bb2d95c2a5bcc3c2befda2",
    "title": "读孚若长歌，即席赋赠仍用孚若原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "霆轰电掣，算君才真似，怒涛千斛。百感淋漓风骤起，劈裂满堂桦烛。公醒而狂，人憎欲杀，抵鹊何须玉。春衫老泪，鲛珠瓣瓣堪掬。",
      "不记三十年前，灌夫使气，嚄唶惊邻屋。弹指蓬莱今又浅，短法可能长绿。诗酒前缘，莺花小劫，世事弹棋局。关山笛破，欲吹吹不成曲。"
    ]
  },
  {
    "id": "adcfe4db01bb2d95a74e0e584c023272",
    "title": "读屈翁山诗，有作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "灵均苗裔，羡十年学道，匡庐山下。忽听帘泉豗冷瀑，豪气轶于生马。亟跳三边，横穿九塞，开口谈王霸。军中毬猎，醉从诸将游射。",
      "提罢匕首入秦，不禁忍俊，缥缈思登华。白帝祠边三尺雪，正值玉姜思嫁。笑把岳莲，乱抛博箭，调弄如花者。归而偕隐，白羊瑶岛同跨。"
    ]
  },
  {
    "id": "adcfe4db01bb2d955952fc6918280aaf",
    "title": "郯城倾盖亭下作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "落日古郯城，一望秃碑苍黑。怪底蜗黄虿紫，更苔痕斜织。",
      "我来悼古对西风，歇马小亭侧。惆怅共谁倾盖，只野花相识。"
    ]
  },
  {
    "id": "adcfe4db01bb2d9518ac48c83f7011cf",
    "title": "鸳湖烟雨楼感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "水宿枫根罅。尽沽来、鹅黄老酿，银丝鲜鲊。记得筝堂和伎馆，尽是仪同仆射。园都在、水边林下。不闭春城因夜宴，望满湖灯火金吾怕。十万盏，红球挂。",
      "重游陂泽偏潇洒。剩空潭、半楼烟雨，玲珑如画。人世繁华原易了，快比风樯阵马。消几度、城头钟打。惟有鸳鸯湖畔月，是曾经照过多情者。波织簟，船堪籍。"
    ]
  },
  {
    "id": "adcfe4db01bb2d95788ed4e276720a49",
    "title": "梁溪顾梁汾舍人过访赋此以赠兼题其小像",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "二十年前，曾见汝、宝钗楼下。春二月、铜街十里，杏衫笼马。行处偏遭娇鸟唤，看时谁让珠帘挂。只沈腰今也不宜秋，惊堪把。",
      "且给个，金门假；好长就，旗亭价。记炉烟扇影，朝衣曾惹。芍药才填妃子曲，琵琶又听商船话。笑落花和泪一般多，淋罗帕。"
    ]
  },
  {
    "id": "adcfe4db01bb2d9530252be77442f9a4",
    "title": "清明感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "正轻阴做来寒食，落花飞絮时候。踏青队队嬉游侣，只我伤心偏有。休回首，新添得、一堆黄土垂杨后。风吹雨溜。记月榭鸣筝，露桥吹笛，说着也眉皱。十年事，此意买丝难绣。",
      "愁容酒罢微逗。从今纵到岐王宅，一任舞衣轻斗。君知否？两三日、春衫为汝重重透。啼多人瘦。定来岁今朝，纸钱挂处，颗颗长红豆。"
    ]
  },
  {
    "id": "adcfe4db01bb2d951105f9ee911d1b9c",
    "title": "善权寺相传为祝英台旧宅，寺后一台，云其读书处也。壁间旧有谷令君一词，春日与云臣远公披藓读之，共和其韵。",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "傍东风，寻旧事，愁脸满红箸。任是年深，也有系人处。可怜黄土苔封，绿罗裙坏，只一缕春魂抛与。",
      "为他虑，还虑化蝶归来，应同鹤能语。赢得无聊，呆把断垣觑。那堪古寺莺啼，乱山花落，惆怅煞台空人去。"
    ]
  },
  {
    "id": "adcfe4db01bb2d953f3782ef70d7c2ba",
    "title": "寒柳",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "自别西风憔悴甚，冻云流水平桥。并无黄叶伴飘飘。乱鸦三四点，愁坐话无憀。",
      "云压西村茅舍重，怕他榾柮同烧。好留蛮样到春宵。三眠明岁事，重斗小楼腰。"
    ]
  },
  {
    "id": "adcfe4db01bb2d951526ce656cc4e64c",
    "title": "游京口竹林寺",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "长江之上，看枝峰蔓壑，尽饶霸气。狮子寄奴生长处，一片雄山莽水。怪石崩云，乱岗淋雨，下有鼋鼍睡。层层都挟，飞而食肉之势。",
      "只有铁瓮城南，群山嬴秀，画出吴天翠。绝似小乔初嫁与，顾曲周郎佳婿。竹院盘陀，松寮峭茜，最爱林皋寺。徘徊难去，夕阳烟磬沉未？"
    ]
  },
  {
    "id": "adcfe4db01bb2d95325d2684a1d60537",
    "title": "登上方寺铁塔",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "栏楯浮空去。划玲珑、榴皮石发，青红无数。看尽宣和风景好，又看宫娥北渡。有多少、梨花夜雨。西望铜驼荆榛里，算千秋、老辈唯吾汝。晋宋事，总尘土。",
      "鸿蒙一气凭斟取。蹑丹梯、千盘百级，上通玄圃。根插中原维地轴，其下黄河一缕。曾经过、怒潮煎煮。无限西风神州恨，倩相轮、做尽兴亡谱。铃铎响，自相语。"
    ]
  },
  {
    "id": "adcfe4db01bb2d95f680f397031671e4",
    "title": "寓兴用稼轩韵同蘧庵先生作二首",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "斫屣吹箫吴市间，恨无大药驻红颜。诗情浩荡风中絮，身计微茫海外山。",
      "耽放浪，恣萧闲，烟波境界十分宽。新衔曲部兼茶部，旧署园官并橘官。"
    ]
  },
  {
    "id": "adcfe4db01bb2d95f680f3973771c1ba",
    "title": "寓兴用稼轩韵同蘧庵先生作二首",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "曾倚瑶台喝月行，嗔他鸾鹤不相迎。当时酒态公然好，今日诗狂太瘦生。",
      "千百辈，尽容卿，问谁堪与耦而耕。灌夫已去袁丝死，沦落人间少弟兄。"
    ]
  },
  {
    "id": "adcfe4db01bb2d950bdaf7dee721beb6",
    "title": "新安陈仲献",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "天畔蚕丛路。记当日、锦城丝管，华阳士女。一自愁云霾蜀栈，飞下桓家宣武。有多少、花钿血污。十万娥眉齐上马，过当年、花蕊题诗处。葭萌驿，鹃啼苦。",
      "春宵高宴元戎府。明月下、玉容暗淡，有人低诉。妾本成都良家子，叹息鸾分钗股。客亦为、泪零如雨。掷去黄金归破镜，问德言、还识菱花否？吾事毕，拔身去。"
    ]
  },
  {
    "id": "adcfe4db01bb2d951c082b4d5197b79e",
    "title": "满庭芳 · 蜀山谒东坡书院",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "水拍晴莎，山衔春店，飞花落絮悠扬。打鱼放鸭，四月好时光。此地林峦绝胜，家家足、碧涧幽篁。斜坡上，碎瓻败甓，零乱补围墙。",
      "鸣榔，思往事，峨嵋仙客，曾驻吾乡。惹溪山千载，姓氏犹香。今日紫姑圣女，喧村赛、画鼓明妆。残碑在，独怜野草，渐没古祠堂。"
    ]
  },
  {
    "id": "adcfe4db01bb2d95ff393d5b833a8091",
    "title": "歌筵感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "谁家摇步障，明月夜，赏花天。正壁带红稠，帘衣绿绉，夹路钗钿。从前，也曾听处，渐如尘似梦记难全。遮莫延秋门里，不然道政坊边。",
      "铜仙，有泪泻如铅。揽镜恼华颠。讵飘零江海，重归故国，再上珠筵。龟年，莫停歌拍，怕举头皓魄不常圆。正月新蒲细柳，满场横竹哀弦。"
    ]
  },
  {
    "id": "adcfe4db01bb2d9528e599e0915f8209",
    "title": "醉落魄 · 咏鹰",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "寒山几堵，风低削碎中原路。秋空一碧无今古，醉袒貂裘，略记寻呼处。",
      "男儿身手和谁赌！老来猛气还轩举。人间多少闲狐兔，月黑沙黄，此际偏思汝。"
    ]
  },
  {
    "id": "adcfe4db01bb2d954983aebd4a15585c",
    "title": "题徐渭文《钟山梅花图》，同云臣、南耕、京少赋。",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "十万琼枝，矫若银虬，翩如玉鲸。正困不胜烟，香浮南内；娇偏怯雨，影落西清。夹岸亭台，接天歌板，十四楼中乐太平。谁争赏？有珠珰贵戚，玉佩公卿。",
      "如今潮打孤城，只商女船头月自明。叹一夜啼乌，落花有恨；五陵石马，流水无声。寻去疑无，看来似梦，一幅生绡泪写成。携此卷，伴水天闲话，江海余生。"
    ]
  },
  {
    "id": "adcfe4db01bb2d95b4ff69e9bbbf2302",
    "title": "题曹实庵珂雪词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "满酌凉州酝。爱佳词、一编《珂雪》，雄深苍稳。万马齐暗蒲牢吼，百斛蛟螭囷蠢。算笛拍、莺簧休混。多少词场谈文藻，向豪苏腻柳寻蓝本。吾大笑，比瓦黾。",
      "爇残桦烛刚余寸。叹从来、虞卿坷坎，韩非孤愤。耳热杯阑无限感，目送塞鸿归尽。又眼底、群公衮衮。作达放颠无不可，劝临淄、且傅当筵粉。城柝沸，夜乌紧。"
    ]
  },
  {
    "id": "adcfe4db01bb2d95160b2c3899e6c9a2",
    "title": "赠成容若",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "丹凤城南路。看纷纷、崔卢门第，邹枚诗赋。独炙鹅笙潜趁拍，花下酒边闲谱。已吟到、最销魂处。不值一钱张三影，尽旁人、拍手揶揄汝。何至作，温韦语。",
      "总然不信填词误。忆平生、几枝红豆，江东春暮。昨夜知音才握手，笛里飘零曾诉。长太息、钟期难遇。斜插侍中貂更好，箭𩩉鸣、从猎回中去。堂堂甚，为君舞。"
    ]
  },
  {
    "id": "adcfe4db01bb2d95d11a2abd23495186",
    "title": "赠何生铁",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "铁汝前来者！曷不学、雀刀龙笛，腾空而化？底事六州都铸错，孤负阴阳炉冶。气上烛、斗牛分野。小字又闻呼阿黑，讵王家处仲卿其亚？休放诞，人笞骂。",
      "萧疏粉墨营丘画。更雕镵、渐台威斗，邺宫铜瓦。不值一钱畴惜汝，醉倚江楼独夜。月照到、寄奴山下。故国十年归不得，旧田园总被寒潮打。思乡泪，浩盈把。"
    ]
  },
  {
    "id": "adcfe4db01bb2d9538377cb06c697808",
    "title": "赠苏昆生",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "吴苑春如绣。笑野老、花颠酒恼，百无不有。沦落半生知己少，除却吹箫屠狗。算此外、谁欤吾友？忽听一声河满子，也非关类湿青衫透。是鹃血，凝罗袖。",
      "武昌万叠戈船吼。记当日、征帆一片，乱遮樊口。隐隐柁楼歌吹响，月下六军搔首。正乌鹊、南飞时候。今日华清风景换，剩凄凉、鹤发开元叟。我亦是，中年后。"
    ]
  },
  {
    "id": "adcfe4db01bb2d9573293761dbd462eb",
    "title": "蘧庵先生五日有鱼酒之饷醉后填词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蒲酒浓如乳。更为我、东溟斫鲙，大鱼就脯。携酒石榴花下醉，还选腹腴亲煮。耳热也、休提今古。只有寒潮围故国，叹龙舟寂寞无寻处。风乍起，瘦蛟舞。",
      "何须远望悲荆楚。暗想象、广陵旧事，泪多于雨。火照佛狸城下水，丞相孤军难渡。记时节、也逢重五。儿女谁知英雄恨，辟兵符戏向钗头赌。葵影绿，小窗午。"
    ]
  },
  {
    "id": "adcfe4db01bb2d95fc61c55c64bff661",
    "title": "伯成先生席上赋赠韩修龄",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "月上梨花午。恰重逢、江潭旧识，喁喁尔汝。绛烛两行浑不夜，添上三通画鼓。说不尽、残唐西楚。话到英雄儿女恨，绿牙屏惊醒红鹦鹉。雕笼内，泪如雨。",
      "一般怀抱君犹苦。家本在、扶风周至，五陵佳处。汉阙唐陵回首望，渭水无情东去。剩短蜡、声声诉与。绣岭宫前花似雪，正秦川公子迷归路。重酌酒，尽君语。"
    ]
  },
  {
    "id": "adcfe4db01bb2d959a538980bd99f118",
    "title": "夜游宫 · 秋怀",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "耿耿秋情欲动，早喷入霜桥笛孔。快倚西风作三弄。短狐悲，瘦猿愁，啼破冢。",
      "碧落银盘冻，照不了，秦关楚陇。无数蛰吟古砖缝。料今宵，靠屏风，无好梦。"
    ]
  },
  {
    "id": "adcfe4db01bb2d955fbe979bb19d2cfb",
    "title": "南乡子 · 邢州道上作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "appreciation": "陈维崧少小生长江南，罗绮金粉，本多顽艳格调。至身经家国巨变之后，情怀激荡，于悲壮慷慨的史事最多感触，屡形于言，且铸就了《湖海楼词》的显著特色。\n在「一派酸风卷怒涛」的萧瑟秋日，词人与三河豪侠并辔而行，途经古称「多慷慨悲歌之士」的燕赵之地，目睹少年们「皂栎林中醉射雕」的「粗豪」气概，不禁回忆起当年荆轲、高渐离、豫让等悲剧英雄。词人心底的慷慨苍凉随着朔风疾漩而出，与如雪霜锋交相辉映，奏响激扬劲健的旋律，令人数百年以下读之，犹觉其生气虎虎，闪现于字里行间。「忆昨车声寒易水」句是一篇词眼，昔陶潜《咏荆轲》云：「其人虽已没，千载有馀情」，词人也正是怀着这种「馀情」踏过豫让桥的。\n此词与《点绛唇·夜宿临洺驿》同时作，亦伤今吊古之意。但《点绛唇·夜宿临洺驿》以感喟历史风云为纲，多凄楚苍茫；这首词则杂入身世之悲，多豪迈遒壮。二者对读，意味尤厚。\n清人评价这首词的下阕时曾说：「不著议论，自令读者怦怦心动」。作者通过上阕对秋景的描写和少年骑马射雕的英姿描写，引出对三河一带历史人物的追忆。作者对与燕赵相关的几位历史人物——荆轲、高渐离、豫让，都赋予了赞赏之情，表达了对他们的深深敬仰。作者于漂泊中途径邢州，不由的想起这些慷慨悲歌之士，虽然没有直接议论，但叙述中寄寓了感其遭遇，慕其义烈的感情，很容易引起人们的共鸣。",
    "content": [
      "秋色冷并刀，一派酸风卷怒涛。并马三河年少客，粗豪，皂栎林中醉射雕。",
      "残酒忆荆高，燕赵悲歌事未消。忆昨车声寒易水，今朝，慷慨还过豫让桥。"
    ],
    "intro": "《南乡子·邢州道上作》是清朝陈维崧的词，此词与《点绛唇·夜宿临洺驿》同时作，亦伤今吊古之意。陈维崧少小生长江南，罗绮金粉，本多顽艳格调。",
    "annotation": [
      "邢州：河北邢台。",
      "并刀：古并州（山西北部）一带出产的刀具，以锋利著称。",
      "一派：一片。",
      "酸风：一作「朔风」，北风，指冬天的风，也指寒风。三国魏·阮籍《咏怀》：「朔风厉严寒，阴气下微霜。」东晋·谢灵运《岁暮》：「明月照积雪，朔风劲且哀。」",
      "三河：谓河东、河内、河南，在河南省北部、山西省南部一带。",
      "三河年少客：指好气任侠之辈。",
      "荆高：荆指荆轲，高指高渐离，此代指行侠仗义的刺客。",
      "燕赵悲歌：指荆高送别事。韩愈《送董邵南序》：「燕赵古称多慷慨悲歌之士」。",
      "易水：河名，在河北易县附近。",
      "豫让：春秋末期晋国人，为智伯家臣。后韩、赵、魏三家分晋，智伯瑶为赵襄子所灭。豫让乃易姓埋名，漆身吞炭，数次谋刺赵襄子，不遂，自刎而亡。",
      "豫让桥：即豫让隐身伏击赵襄子之地，在邢台北，不存。"
    ]
  },
  {
    "id": "adcfe4db01bb2d958c579e29f91a0b26",
    "title": "点绛唇 · 夜宿临洺驿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晴髻离离，太行山势如蝌蚪。稗花盈亩，一寸霜皮厚。",
      "赵魏燕韩，历历堪回首。悲风吼，临洺驿口，黄叶中原走。"
    ]
  },
  {
    "id": "adcfe4db01bb2d9521d4b0c09435d4b7",
    "title": "清平乐 · 夜饮友人别馆，听年少弹三弦",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "帘前雨罢，一阵凄凉话。城上老乌啼哑哑，街鼓已经三打。",
      "漫劳醉墨纱笼，且娱别馆歌钟。怪底烛花怒裂，小楼吼起霜风。"
    ]
  },
  {
    "id": "adcfe4db01bb2d95488aacce0bb70c0a",
    "title": "虞美人 · 无聊",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "无聊笑捻花枝说，处处鹃啼血。好花须映好楼台，修傍秦关蜀栈战场开。",
      "倚楼极目添愁绪，更对东风语：好风休簸战旗红，早送鲥鱼如雪过江东！"
    ]
  },
  {
    "id": "adcfe4db01bb2d95c8562c2df6c42225",
    "title": "醉太平 · 江口醉后作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "钟山后湖，长干夜乌。齐台宋苑模糊，剩连天绿芜。",
      "估船运租，江楼醉呼。西风流落丹徒，想刘家寄奴。"
    ]
  },
  {
    "id": "adcfe4db01bb2d957306604473385c37",
    "title": "竹枝粤东词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "番君庙后鹧鸪飞。素馨花落蛮娘归。"
    ]
  },
  {
    "id": "adcfe4db01bb2d95730660447907a3db",
    "title": "竹枝粤东词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "花田三月黎人多。珠江无风春自波。"
    ]
  },
  {
    "id": "adcfe4db01bb2d957306604419fd4900",
    "title": "竹枝粤东词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "罗浮人家红蕉布。谁裁郎衣侬所作。"
    ]
  },
  {
    "id": "adcfe4db01bb2d9573066044d2b2173c",
    "title": "竹枝粤东词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "槟榔酒酿郁林春。郁林儿女多绛唇。"
    ]
  },
  {
    "id": "adcfe4db01bb2d952f0410a23ad77145",
    "title": "二十字令咏便面上栀子花，为陆汉标赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "纨扇上，谁添栀子花。搓酥滴粉做成他，凝蝉纱。",
      "夭斜。"
    ]
  },
  {
    "id": "adcfe4db01bb2d95eb7c1d52839a6914",
    "title": "望江南岁暮杂忆",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "江南忆，忆得上元时。人斗南唐金叶子，街飞北宋闹蛾儿。",
      "此夜不胜思。"
    ]
  },
  {
    "id": "adcfe4db01bb2d9576cda6ecacaf186a",
    "title": "如梦令 · 赠友",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "记得西陵小弄。风里金鞭双控。今日又逢君，恰值春波微动。",
      "如梦。如梦。白发何戡情重。"
    ]
  },
  {
    "id": "adcfe4db01bb2d957128bb5b215a2415",
    "title": "长相思 · 赠别杨枝",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "漱金卮。阁金卮。不是樽前抵死辞。今宵是别离。",
      "捻杨枝。问杨枝。花萼楼前踠地垂。休忘初种时。"
    ]
  },
  {
    "id": "adcfe4db01bb2d950780ed13121d93b7",
    "title": "相见欢 · 初夏行舟",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "睡馀独自推篷。海陵东。一带人家都住，柳丝中。",
      "黄茒屋。清江曲。绿蓑翁。正是雨馀斜阁，水车红。"
    ]
  },
  {
    "id": "adcfe4db01bb2d9550f168b75cb3b6d1",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红水。啼难止。弄罢箜篌相顾起。女郎祠掩西风里。",
      "绣幌明帘徙倚。兰香姨与智琼姊。怀恨多年同此。"
    ]
  },
  {
    "id": "adcfe4db01bb2d9550f168b7354ec65d",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "千里，湘中水，江面微风翻绣被。轻别玉娥归去矣。",
      "泪滴龙堂青绮。十年重构蛟宫娣。愁绝楚天上已。"
    ]
  },
  {
    "id": "adcfe4db01bb2d9550f168b700836c32",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "清冷。虚无境。手拨银筝心自省。长秋一曲红窗影。",
      "弦里分明悲哽。泉台不少人间景。后苑君王巡幸。"
    ]
  },
  {
    "id": "adcfe4db01bb2d9550f168b7919a635c",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "琼醴。调芳旨。天上风流聊复尔。杨家自是神仙子。",
      "双笑欢兼昔旨。一幅青书鸾凤纸。为授真妃灵纪。"
    ]
  },
  {
    "id": "adcfe4db01bb2d9550f168b77c18689e",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "宛转。羞相见。月白风清人婉娈。洛灵罗袜来波面。",
      "良夜随郎游衍。小婢箜篌歌又颤。徙倚春流都遍。"
    ]
  },
  {
    "id": "adcfe4db01bb2d9550f168b7ad708801",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "鸾老。头恼好。善谑群真堪绝倒。夜寒空馆人声悄。",
      "地下为欢须早。南邻娘子翘翘小。共泛玻瓈清醥。"
    ]
  },
  {
    "id": "adcfe4db01bb2d9550f168b7d4ee6803",
    "title": "调笑令 · 张女郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "无语。奈何许。忆在寺门魂暗与。布衣真向瑶芳主。",
      "一霎日斜归去。大槐安国飞红雨。肠断旧游何处。"
    ]
  },
  {
    "id": "adcfe4db01bb2d95ab6971781df0e020",
    "title": "点绛唇 · 阻风江口",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "浊浪堆空，暨阳城下风涛怒。冰车铁柱。隐隐轰吴楚。",
      "独眺君山，且共春申语。愁如许。一杯酹汝。同看蛟龙舞。"
    ]
  },
  {
    "id": "adcfe4db01bb2d9568d8cb6519479f2a",
    "title": "点绛唇 · 咏枕",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "忆得年时，红绵妆叠红蕤滟。笙囊绿掩。浓笑钗痕闪。",
      "说尽山盟，不料巫云敛。残荷焰。斜铺楚簟。多了啼红点。"
    ]
  },
  {
    "id": "adcfe4db01bb2d959342210e8f569588",
    "title": "女冠子 · 本事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "黄絁剪就。慵上鸳机刺绣。镇葳蕤。",
      "水绿青溪庙，花红白石祠。愔愔春似梦，漠漠雨如丝。仙洞胡麻熟，有谁知。"
    ]
  },
  {
    "id": "adcfe4db01bb2d959342210e244fedf5",
    "title": "女冠子 · 本事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "始青天上。小织龙绡几两。路茫茫。度海云鬟乱，还宫绣带长。",
      "琼枝春袅袅。金磬夜琅琅。拨尽天风曲，说兴亡。"
    ]
  },
  {
    "id": "adcfe4db01bb2d95e82505399d6e15c7",
    "title": "浣溪纱赠王郎",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "十五吴儿渲额黄。鹅笙炙罢口指香。依稀记是小王昌。",
      "未解褰帘通暗语，已能映柱恼回肠。个侬年纪未须防。"
    ]
  },
  {
    "id": "adcfe4db01bb2d955884d819f86b64e2",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "流苏小揭人初起。博山烟袅屏风里。红日映帘衣。梁间玉剪飞。",
      "回眸惊瞥见。笑倚中门扇。准拟嫁文鸯，灯花昨夜双。"
    ]
  },
  {
    "id": "adcfe4db01bb2d955884d819cd8cd584",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "象牙局上金星吐。香闺戏博红鹦鹉。深院对挑棋。厌厌春昼迟。",
      "娘输笼玉手。佯靠纱窗口。细捻柳绵儿。花冠报午时。"
    ]
  },
  {
    "id": "adcfe4db01bb2d955884d819c3ec1406",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "银河斜坠光如雪。碧虚浅侵天边月。月色太婵娟。行来刚并肩。",
      "阑干浑倚倦。小漾裙花茜。风细语难闻。亭亭双璧人。"
    ]
  },
  {
    "id": "adcfe4db01bb2d955884d819e4370858",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "后堂恰与中门近。当时日傍飞蝉鬓。犹记捉迷藏。水晶庭院凉。",
      "侍儿前后逻。何计将他躲。匿笑颤花枝。鞋尖露一丝。"
    ]
  },
  {
    "id": "adcfe4db01bb2d955884d819ad38c768",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "回廊碧甃芭蕉叶。鸭炉瑞脑薰犹热。春笋抱琴弹。一行金雁寒。",
      "声声松宝串。弹到昭君怨。促柱鼓潇湘。风吹罗带长。"
    ]
  },
  {
    "id": "adcfe4db01bb2d955884d8197b2b59eb",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秦淮水阁多斑竹。平康院院烧灯读。竹响似行人。檀郎回顾频。",
      "恰逢红粉面。送茗来琼扇。刚是早回头。夜深侬睡休。"
    ]
  },
  {
    "id": "adcfe4db01bb2d955884d819431f2aa9",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "梨花蔌蔌飞红雪。狸奴夜扑氍毹月。物也解雄雌。教奴恣意窥。",
      "潜踪殊未惯。猛被萧郎看。羞走晕春潮。门边落翠翘。"
    ]
  },
  {
    "id": "adcfe4db01bb2d955884d8196331a96c",
    "title": "菩萨蛮 · 题青溪遗事画册，同程村、金粟、院亭、文友赋。乍遇",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "桃笙小拥楼东玉。红蕤浓亸春鬟绿。宝篆镇垂垂。珊瑚钩响时。",
      "花阴摇屈戍。小妹潜偷觑。故意绣屏中。剔他银烛红。"
    ]
  },
  {
    "id": "adcfe4db01bb2d959eddd68dd91c4af2",
    "title": "菩萨蛮 · 江行",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "东风吹绿江南道。行人都说江南好。红豆两三枝。低垂圣女祠。",
      "绿波明似眼。来往人何限。斜日运租船。西风跂脚眠。"
    ]
  },
  {
    "id": "adcfe4db01bb2d959eddd68ddcfacbce",
    "title": "菩萨蛮 · 江行",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "江流只向台城打。阅江楼上人非也。对此正茫茫。烟波空断肠。",
      "布帆摇铁鹿。碾破长江绿。回首望台城。依稀横吹声。"
    ]
  },
  {
    "id": "adcfe4db01bb2d954350b44bd26bf936",
    "title": "卜算子 · 阻闸爪步",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "风急楚天秋，日落吴山暮。乌桕红梨树树霜，船在霜中住。",
      "极目落帆亭，侧听催船鼓。闻道长江日夜流，何不流侬去。"
    ]
  },
  {
    "id": "adcfe4db01bb2d958fb9350755c893a4",
    "title": "减字木兰花 · 秋雨过红板桥",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "当年此地。销魂人记销魂事。妙舞清愉。不是柔奴定态奴。",
      "西风古道。二十年来人渐老。漠漠迢迢。秋雨重经红板桥。"
    ]
  },
  {
    "id": "adcfe4db01bb2d9562be5d0a8c7f2438",
    "title": "减字木兰花 · 渡江宿弟斐玉家",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "江南江北。握手相看那易得。今夜重逢。翠筱黄花伴烛红。",
      "浮杯大嚼。顾我何如家弟乐。车马湖边。明日西风绝可怜。"
    ]
  },
  {
    "id": "adcfe4db01bb2d95e7da3ce3ea50b2e7",
    "title": "减字木兰花 · 广陵旅邸送三弟纬云南归",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "佛狸城下。兄弟禅房通夜话。红土山头。兄往吴陵弟亳州。",
      "一鞭春暮。重过竹西三日住。江上斜晖。弟作归人兄未归。"
    ]
  },
  {
    "id": "adcfe4db01bb2d9503c55b5ff986914a",
    "title": "减字木兰花 · 送四弟子万",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "前年飞絮。我到故园君已去。今岁青山。君又南行我未还。",
      "吴云郢树。泪洒临岐无一语。再唱离歌。六幅蒲帆奈汝何。"
    ]
  },
  {
    "id": "adcfe4db01bb2d9500c7058ccdf4c226",
    "title": "减字木兰花 · 送五弟阿龙",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "阿龙最小。失母随兄偏了了。六岁离乡。今日重逢断我肠。",
      "阮家姑母。犹子情深思汝久。此去相依。莫以怀吾泪湿衣。"
    ]
  },
  {
    "id": "adcfe4db01bb2d95c85d9056709fbb4e",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "天涯飘泊。湖雨湘烟无定着。暗数从前。汝嫁黔娄二十年。",
      "当时两小。乐卫人夸门第好。零落而今。累汝荆钗伴稿砧。"
    ]
  },
  {
    "id": "adcfe4db01bb2d95c85d90565cb00989",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "余年二十。粗晓读书兼射猎。三十蹉跎。鼓瑟吹篪奈若何。",
      "堪怜阿堵。垂老讵曾亲识汝。沟水东西。何用男儿意气为。"
    ]
  },
  {
    "id": "adcfe4db01bb2d95c85d905681a9794d",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "今年离别。石畔梅花开似雪。骏马驰坡。又见流光换碧罗。",
      "归鞍暂息。看汝机边还作织。秋月当头。重附租船江岸游。"
    ]
  },
  {
    "id": "adcfe4db01bb2d95c85d90560d41204d",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "地名破冢。郭璞墓前波浪汹。细剔银釭。话尽秋宵角枕凉。",
      "橘红橙绿。九月敬亭山畔宿。水鸟斜飞。又逐孤篷一夜归。"
    ]
  },
  {
    "id": "adcfe4db01bb2d95c85d9056bb6735ac",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "曲阿湖上。重看縠纹平似掌。及到邗沟。丝雨斜风水驿愁。",
      "败荷衰柳。且买高邮红玉酒。群盗如毛。月黑邻船响箭刀。"
    ]
  },
  {
    "id": "adcfe4db01bb2d95c85d905651912f7f",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "吴霜点鬓。客况文情都落尽。",
      "检点行装。泪滴珍珠叠满箱。"
    ]
  },
  {
    "id": "adcfe4db01bb2d95c85d90565f799e55",
    "title": "减字木兰花 · 岁暮灯下作家书竟，再系数词楮尾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "客航风雨，冷雁湿猿齐夜语，欲作家书，腹转车轮一字无，"
    ]
  },
  {
    "id": "adcfe4db01bb2d95624f74627a162945",
    "title": "柳含烟 · 本事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "灵和柳，弄晴春。轻飐江南绿水，东风陌上又河边。得人怜。",
      "乱搭琼楼丝一把。故与玉郎牵惹。而今香絮滚斜晖。几时归。"
    ]
  },
  {
    "id": "adcfe4db01bb2d9510f3c68978a9af12",
    "title": "好事近 · 坐姜家墩怀吕黍字",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "闲坐竹林边，绿暗暮禽啁哳。跂脚科头笑傲，更主人投辖。",
      "万竿丛筱昼阴阴，风动声敲戛。忆昔悲歌痛饮，有疏狂吕八。"
    ]
  },
  {
    "id": "adcfe4db01bb2d95d2b6d5ad27e60655",
    "title": "荆州亭题扇上琵琶行图",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "苦竹黄芦想像。湓浦浔阳怊怅。半幅小丹青，画出东船西舫。",
      "白傅青衫已往。商妇琵琶犹响。无限断肠声，只在行间纸上。"
    ]
  },
  {
    "id": "adcfe4db01bb2d95758f3b22ed2d0bbf",
    "title": "眉峰碧春夜见新月",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "宝马萦帘押。金斗薰珠袷。一团醉玉怯春寒，斜向红裯压。",
      "无语抛银甲。且自偎香鸭。半钩纤月柳梢头，问谁偷把青天掐。"
    ]
  },
  {
    "id": "adcfe4db01bb2d956aceae3fc110171d",
    "title": "武陵春 · 舟次虎丘",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "四面吴山争窈窕，浓绿罨归舟。寺外人家桥上楼。春水尽情流。",
      "主簿祠前斜日漾，惹起旧时愁。石上苔痕青未休。曾做少年游。"
    ]
  },
  {
    "id": "adcfe4db01bb2d95a5e1cabe07d76475",
    "title": "阮郎归 · 为灵雏题画",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "吴绫一幅滑如脂。江南好画师。长松几树碧离离。斜添斑竹枝。",
      "烟似水，雨如丝。梅花帘外垂。更题半阕断肠词。樊川杜牧之。"
    ]
  },
  {
    "id": "adcfe4db01bb2d95f272955f80a0fe9f",
    "title": "桃源忆故人人日感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "画帘垂处春光乱。百感最难消遣。记得风斜彩燕。小立珍珠院。",
      "岁华又到粘鸡宴。砌下春兰尚浅。人日春人不见。日近人儿远。"
    ]
  },
  {
    "id": "adcfe4db01bb2d95bd7c06d42184da6e",
    "title": "桃源忆故人春日过澹生校书所居旧址",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "酒阑曾过平康宿。风飐绣帘蔌蔌。红板桥连西曲。微雨樱桃熟。",
      "而今风景伤春目。不见沿溪花竹。荠麦平畴摇绿。蛱蝶和烟逐。"
    ]
  },
  {
    "id": "adcfe4db01bb2d951b8a6ec58b811dcc",
    "title": "摊破浣溪纱雨泊秦邮",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "十顷盂湖碧似烟。四围蒲稗水连天。渚鸟群飞声格格，戏长川。",
      "独对烟波思往事，那堪风物又残年。且贳秦邮城下酒，拨湘弦。"
    ]
  },
  {
    "id": "adcfe4db01bb2d95ff9da99aab27c621",
    "title": "摊破浣溪纱冬闺",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绮疏六扇掩玻瓈。花影罘罳漾衵衣。学绾翻荷新样髻，日将西。",
      "有恨篝前银鸭睡，无情筝上钿蝉啼。独对水仙花絮语，太凄迷。"
    ]
  },
  {
    "id": "adcfe4db01bb2d95657bc12ee7f627bd",
    "title": "朝中措 · 平山堂怀古，用欧公原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "我来吊古傍隋宫。板渚雨蒙蒙。依旧平山堂外，淡烟疏柳长空。",
      "年年此地，漫天榆荚，著地东风。太息韶华几换，游人犹想仙翁。"
    ]
  },
  {
    "id": "adcfe4db01bb2d95a489bb5ab4a00518",
    "title": "海棠春",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春闺金麦微微响。青凤胫、轻移银网。睡眼恰初瞤，一片红酥漾。",
      "邻姬眉黛遥山样。怪昨日、邀侬相赏。遮莫绣帘前，有个人张敞。"
    ]
  },
  {
    "id": "adcfe4db01bb2d95a489bb5a6f469236",
    "title": "海棠春",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "惺忪春梦何时足。拼昼掩、银屏六曲。绣倦歇鸳针，藏在沉香褥。",
      "藕花衾压桃花肉。微睡醒、低呼小玉。何处弄琮琤，似戛潇湘竹。"
    ]
  },
  {
    "id": "adcfe4db01bb2d95a489bb5a80c48fc3",
    "title": "海棠春",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "韩冯啄破秋千影。琼扇里、春酲初醒。半晌卸金虫，小试兰汤冷。",
      "后堂憎杀青铜镜。怕照见、云鬟未整。莫道少人窥，天上堆金饼。"
    ]
  },
  {
    "id": "adcfe4db01bb2d95a489bb5a71299f40",
    "title": "海棠春",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红蕤枕上啼红雨。且坐听、玫瑰双杵。纤手剔兰煤，楼外宾鸿语。",
      "马蹄连夜堂堂去。偏无赖、三更谯鼓。难捉是萧郎，不比床头麈。"
    ]
  },
  {
    "id": "adcfe4db01bb2d95815c9ba6024739c0",
    "title": "海棠春 · 题美女图，为闺人称寿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "智琼年小逢珍偶。多少事、灯前酒后。夜合自开花，摇动珠帘口。",
      "檀奴笑觅南朝手。图倩女、为娘称寿。一笑溜横波，媚靥红于酒。"
    ]
  },
  {
    "id": "adcfe4db01bb2d95e4c6adfc770b5bcb",
    "title": "眼儿媚 · 过城南小曲感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "青楼斜拂小春池。池上绿杨枝。态奴歌管，念奴弦索，唱尽新词。",
      "重来行觅古台弄，往事少人知。半湖碧浪，满园斑竹，万种凄其。"
    ]
  },
  {
    "id": "adcfe4db01bb2d95a11542e8252879df",
    "title": "三字令 · 闺情",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红蕤枕，卓金车。两相于。酒醒后，梦来初。挽郎袪，郎欲去，且徐徐。",
      "烦塞马，倩江鱼。寄他书。休信宿，莫踌躇。锦鸡城，金雁驿，是郎居。"
    ]
  },
  {
    "id": "adcfe4db01bb2d95bf1702929b277bc1",
    "title": "极相思 · 夜饮友人所，阿云待余不至，留词而去，归后和之",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "如尘如梦如丝。脉脉意谁知。归来恨晚，休摇屈戍，慢叩罘罳。",
      "一阵碧虚窗外雨，三通鼓、人去多时。空留彩句，蜜花笺淡，凤胫灯攲。"
    ]
  },
  {
    "id": "adcfe4db01bb2d9581aea4b9a741d9ee",
    "title": "河渎神 · 题秦邮露筋词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "湖上水连天。湖光卷尽寒烟。玉娥一去几千年。尽日凝妆俨然。",
      "漠漠雨丝飘碧瓦。人在女郎祠下。一树红梨开谢。明朝又是春社。"
    ]
  },
  {
    "id": "adcfe4db01bb2d9502ffdeda4e51517c",
    "title": "西江月 · 咏史",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "姊嫁猘儿孙策，妹归顾曲周瑜。雀台高处瞰三吴。羡尔清歌妙舞。",
      "一望江东人物，孝廉枉逞雄图。朱桓前捋大王须。文有才高子布。"
    ]
  },
  {
    "id": "adcfe4db01bb2d959772a27ce6264497",
    "title": "西江月 · 过投金濑怀古",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "有女江头击絮，何人道上吹篪。我来吊古怅空祠。旷望几重云水。",
      "覆楚争夸伍相，沼吴又说西施。淮阴往事亦如斯。成败皆由女子。"
    ]
  },
  {
    "id": "adcfe4db01bb2d95666256c68f381376",
    "title": "西江月 · 题六合孙",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "李白开元供奉，当年恩礼偏隆。赐书稠叠出深宫。玉轴牙签郑重。",
      "绝妙文孙才调，翩翩王谢门风。捧来乱帙悉当胸。月落华清如梦。"
    ]
  },
  {
    "id": "adcfe4db01bb2d95ef4a71b43e4bf9cc",
    "title": "少年游 · 感旧，和柳屯田",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "奉诚园内小斜桥。曾记近花朝。簸钱庭院，蹴球天气，春草绿裙腰。",
      "而今不道心情换，飘泊堕江皋。眼底人疏，心头事满，斜凭木兰桡。"
    ]
  },
  {
    "id": "adcfe4db01bb2d956a8a35be1ff4c330",
    "title": "偷声木兰花 · 怀戴无沗客成都",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "前年建业秋将暮。今岁蚕丛春又去。别后思君。望尽南天不见云。",
      "竹郎祠畔红棉好。濯锦江头红鲤少。湘雨巴烟，不寄成都十样笺。"
    ]
  },
  {
    "id": "adcfe4db01bb2d954818ab0ead2a3794",
    "title": "茶瓶儿咏茗",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绿罨苕溪顾渚。拍茶妇、绣裙如雨。携香茗、轻盈笑语。",
      "记得鲍娘一赋。邀陆羽。煎花乳。红闺日暮。玉山半醉绡帏护。且消酪奴佳趣。"
    ]
  },
  {
    "id": "adcfe4db01bb2d95902d2549cfaff51b",
    "title": "忆秦娥 · 梦至石城盘马，觉后赋此",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "桃花埒。依稀醉犯青溪雪。青溪雪。草头一点，玉骢明灭。",
      "骠骑桁前人欲别。锦衣仓后钟初绝。钟初绝。一场春梦，晓莺时节。"
    ]
  },
  {
    "id": "adcfe4db01bb2d957520b8e0f92ea75c",
    "title": "忆余杭 · 东皋客舍待毛亦史不至",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一树梅花千顷碧。耐尽春寒眠不得。闲愁如雨雨如愁。点点在心头。",
      "飘零心事谁知道。又是天涯寒食到。春江尽处是娄江。目断水云乡。"
    ]
  },
  {
    "id": "adcfe4db01bb2d95388e97dbed7bd4a8",
    "title": "醉花阴 · 重阳。和漱玉韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "满院黄花趖白昼。丝雨筛铜兽。今夜是重阳，不卷珍珠，阵阵西风透。",
      "一从秋怨关心后。泪黦轻罗袖。生怕小楼寒，慢去登高，坐到炉烟瘦。"
    ]
  },
  {
    "id": "adcfe4db01bb2d955ab23a9bb8a85a8a",
    "title": "雨中花 · 雨中看桃花",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "丝丝香雨催侬去。依依人柳留侬住。住也无聊，去还有恨，去住浑无据。",
      "今岁桃花千百树。去年人面应非故。万点胭脂，一行清泪，总是消魂处。"
    ]
  },
  {
    "id": "adcfe4db01bb2d953e9d85a99bf1e58c",
    "title": "雨中花 · 咏薰笼",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一架红篝凉似水。相偎靠、玲珑莫比。斑竹无尘，疏篁偏瘦，小鸭中间睡。",
      "纵向彤奁多转徙。也只在、帘前被底。绣幔萦时，锦鞋阁处，往事难提起。"
    ]
  },
  {
    "id": "adcfe4db01bb2d95f36f5e560d1c2386",
    "title": "杏花天 · 咏滇茶",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秾春冶叶朱门里。弄东风、红妆初试。残莺天气香绵坠。怊怅最宜看此。",
      "见多少、江南桃李。斜阳外、翩翩自喜。异乡花卉伤心死。目断昆明万里。"
    ]
  },
  {
    "id": "adcfe4db01bb2d95d7e89fbfb58e56fb",
    "title": "鹧鸪天 · 赠吴中狎客",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "白帽红靴态可怜。短箫横笛兴翩翩。曾教锦瑟房中曲，惯请朱门灞上田。",
      "人似月，夜如年。何须彩笔赋甘泉。朝来蜡泪堆红雨，犹拥庐儿醉意钱。"
    ]
  },
  {
    "id": "adcfe4db01bb2d95399bb92f821c4862",
    "title": "鹧鸪天 · 秋日拨闷作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一派凉秋似镜湖。西风萧瑟雁衔芦。楼头竹暗晴难妥，枕底橙香酒易酥。",
      "伤老大，笑髯癯。霜红露白转踌躇。鳆鱼苦笋拦街贱，不见钳奴并态奴。"
    ]
  },
  {
    "id": "adcfe4db01bb2d952018ff008701813e",
    "title": "摘红英咏落花",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "真珠络。仓琅钥。如尘似梦连天落。香车暝。朱阑凭。留他不住，唤他不应。",
      "花前约。春前诺。玉娥含泪思量着。粘犀钉。铺鸳径。憎他荡子，怜他薄命。"
    ]
  },
  {
    "id": "adcfe4db01bb2d95e2a9381d2b081256",
    "title": "南乡子 · 咏春兰",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "三月玉街寒。锦雨丝丝不肯干。飘得卖花声到了，春兰。一种清芬胜麝檀。",
      "对此忆家山。手折红苕不忍看。还记那年寒食夜，幽欢。人在花香鬓影间。"
    ]
  },
  {
    "id": "adcfe4db01bb2d95181683fd6cf2d426",
    "title": "玉楼春 · 生日邀陆景宣、崔不雕饮广陵酒家，醉后题壁",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "天涯作客伤心极。广陵花月无消息。百钱且上酒家楼，终当埋我陶家侧。",
      "此儿自是难衣食。相逢幸是曾相识。左呼陆厥右崔驷，四十今年余竟得。"
    ]
  },
  {
    "id": "adcfe4db01bb2d95d09ac2309411ec42",
    "title": "虞美人 · 渡江",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "白苹花尽凋寒玉。舴艋摇空绿。秋潮恰比簟纹平。趁此日斜风细、剪江行。",
      "最怜黄歇坟头土。多少今和古。年来生怕说兴亡。笑指楚天新雁、两三行。"
    ]
  },
  {
    "id": "adcfe4db01bb2d95faf8f251ff744495",
    "title": "虞美人 · 咏镜",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "香奁凉鉴蟠金兽。背压蛟螭钮。玉人偏妒小菱花。惯是团圆两字、不如他。",
      "翠鸾莫道心如铁。春笋曾提挈。红尘涴处奈他何。我亦受人怜惜、为人磨。"
    ]
  },
  {
    "id": "adcfe4db01bb2d95b93d64c71ec66636",
    "title": "夜行船 · 月下泛舟水绘园，同冒巢民先生赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "兰桡轻点春流碧。蘸垂杨、丝丝无力。百顷簟纹，一泓香黛，人在短篷吹笛。",
      "更爱月华波上白。影娥池、水禽飞拍。醉吸玉鳞，狂呼霜兔，可认骑鲸仙客。"
    ]
  },
  {
    "id": "adcfe4db01bb2d95fde580a978e8bc15",
    "title": "醉落魄春夜微雪",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春闺日暮。轻寒已着樱桃树。博山小篆飘香缕。斜掩青楼，一阵销魂雨。",
      "夜深呵雪偏难住。金尊小泛兰陵醑。酒红渐入香肌去。懒剔金荷，细对菱花语。"
    ]
  },
  {
    "id": "adcfe4db01bb2d9587b650299068a966",
    "title": "踏莎行 · 次舟河桥",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "别酒才醒，离程乍远。兰桡斜阁烟中饭。霜华昨夜湿银篝，夜深记有人低唤。",
      "肠断难禁，魂销何限。邻舟商妇筝声换。一分明月照河桥，桥头船里愁千万。"
    ]
  },
  {
    "id": "adcfe4db01bb2d951f5b2bd02f10ed21",
    "title": "踏莎行 · 咏帐钩",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "玉色无痕，粉光欲砑。一生管住春风罅。纱橱凝望碧如烟，怜伊荡漾何曾挂。",
      "颤处轻盈，控来低亚。流苏络在银毬下。月明风细渐琮琤，依稀似说春宵话。"
    ]
  },
  {
    "id": "adcfe4db01bb2d95ab2ba5131f1bf057",
    "title": "虞美人 · 春夜舟行",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红泉碧杜殊清丽。白舫纱窗闭。春江人在镜中行。船楼凤胫一枝横。梦难成。",
      "渔蛮踏浪寻村酒。烂醉歌铜斗。虾笼湾口赛黄牛。三更珠露湿船头。似清秋。"
    ]
  },
  {
    "id": "adcfe4db01bb2d95076cd0e4ed4684bc",
    "title": "七娘子春闺",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红檠斜照人无语。圆冰对漾春无绪。陌上莺啼，梁间燕乳。梦中怕到销魂处。",
      "小楼春色留难住。斜桥春水流将去。三月时光，一年节序。水晶帘外廉纤雨。"
    ]
  },
  {
    "id": "adcfe4db01bb2d95fd0e13adc05acb75",
    "title": "临江仙 · 偶作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "忆在冶城公膝下，围棋年少知名。石头儿女本轻盈。象床春纵博，珠袷夜弹筝。",
      "倏忽过江门第换，中原飞渡群伧。吴霜点鬓不胜情。案头无鬼论，肘后净名经。"
    ]
  },
  {
    "id": "adcfe4db01bb2d9582f9e10305fb83ad",
    "title": "临江仙 · 酬赠崇川陶月峤",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "四十男儿方坠地，家声列戟风流。翩翩挟弹少年游。兄居长乐尉，主尚富平侯。",
      "讵料蹉跎空老大，逢君楚尾吴头。酒阑话向北风愁。无家徐仆射，有泪白江州。"
    ]
  },
  {
    "id": "adcfe4db01bb2d956b93dd505a97bbef",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "刘氏三娘双姊妹。生小繁华，家住鸡鸣埭。梵字阑干花影碎。妆楼恰与春波对。",
      "雨小后堂曾博簺。阿母帘前，此日教重会。传语翾风空至再。蝉钗只靠秋千背。"
    ]
  },
  {
    "id": "adcfe4db01bb2d956b93dd50eb0e51d1",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "帘内桐花闲弄影。不便相辞，悄语传声请。犹自眉峰烟不定。避人奁内添宫饼。",
      "说道今宵天色冷。且自留停，莫撼猧儿醒。珠斗斓斑斜又整。人间第一消魂景。"
    ]
  },
  {
    "id": "adcfe4db01bb2d956b93dd5049981748",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "犀蒜银钉红玉槅。小小帘栊，不与金堂接。斗草又慵弹阮怯。邀郎今夜抛金叶。",
      "百子枝花香粉浥。郎是桩家，好把豪犀厌。小负红潮生两颊。绐郎博进惟榆荚。"
    ]
  },
  {
    "id": "adcfe4db01bb2d956b93dd50f9455434",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "凉夜金街天似洗。打叠银篝，薰透吴绫被。作剧消愁何计是。鬓丝扶定相思子。",
      "对漾红绳低复起。明月光中，乱卷潇湘水。匿笑佳人声不止。檀奴小绊花阴里。"
    ]
  },
  {
    "id": "adcfe4db01bb2d956b93dd5002dbc30a",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "栀子帘前斟鹊脑。隔着屏山，爱听银琴好。唱尽红盐人不晓。依稀记是萧郎稿。",
      "偷得新声三两调。悄学春莺，唇绽樱桃小。银蒜轻摇郎到了。和羞吹灭兰釭早。"
    ]
  },
  {
    "id": "adcfe4db01bb2d956b93dd5030e0ceb9",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "亚字阑干花一朵。每到花朝，春梦偏难妥。女伴相携争婀娜。迷藏小捉妆楼左。",
      "鬓枣微松蝉翼亸。怕有人窥，轻合黄金锁。戏罢偎人苔砌坐。日移交网花阴簸。"
    ]
  },
  {
    "id": "adcfe4db01bb2d956b93dd50eeb82342",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "拂晓相逢花弄口。如此天寒，何事清晨走。小院绿熊铺褥厚。玉梅花下交三九。",
      "招入绣屏闲写久。斜送横波，郎莫衣单否。袖里任郎沾宝兽。雕龙手压描鸾手。"
    ]
  },
  {
    "id": "adcfe4db01bb2d956b93dd508c2a3ddc",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一带红墙刚六幅。忽听箫声，欲断还将续。知是东邻吹凤竹。邀来教弄相思曲。",
      "风起落花红蔌蔌。香唾猩绒，小印琅玕束。故说玉人吹未熟。明朝重到黄金屋。"
    ]
  },
  {
    "id": "adcfe4db01bb2d956b93dd50dbd39943",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "年少双文能劝酒。笑折花枝，今夜为郎寿。红烛厌厌笼翠钮。饮深忘却春宵久。",
      "若下乌程春酿厚。却笑佳人，腰似三眠柳。明日绿纱窗外走。手摇屈戍妆成否。"
    ]
  },
  {
    "id": "adcfe4db01bb2d956b93dd508cf407cd",
    "title": "蝶恋花 · 纪艳。避人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "满院姊归啼恻恻。隔着中门，怅望游丝织。讯至方知娘小极。潜来小揭蜻蜓翼。",
      "怕响金梯行不得。半晌徘徊，才到菱花侧。立久微闻轻叹息。春阴帘外天如墨。"
    ]
  },
  {
    "id": "adcfe4db01bb2d959b143602514267c5",
    "title": "蝶恋花 · 春闺。同周文夏赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "芳草萋萋人脉脉。绿遍东西，不空南和北。满院春晴无气力。海棠花下挨时刻。",
      "惆怅去年逢玉勒。酒市红桥，此际曾相识。往事不堪重忆得。饧箫阵阵催寒食。"
    ]
  },
  {
    "id": "adcfe4db01bb2d959377a717c624030f",
    "title": "唐多令 · 春愁",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蝉鬓隔花阴。香肌压翠衾。风前一笑掷千金。记得那时明月底，刚半线、露丹襟。",
      "银钥杳沉沉。朱楼阻信音。流莺啼破绿窗深。清泪未弹红泪滴，流不了、到如今。"
    ]
  },
  {
    "id": "adcfe4db01bb2d95c7ec863b790651a7",
    "title": "唐多令 · 广陵上巳",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "板渚柳枝横。津楼酒旆轻。旧繁华、犹记芜城。正是浓春逢上已，多少事、丽人行。",
      "年少爱风情。红妆识姓名。杜紫微、此地曾经。今日鬓丝真老大，和燕子、语平生。"
    ]
  },
  {
    "id": "adcfe4db01bb2d95ec853f6937b4e134",
    "title": "摊破丑奴儿纪艳",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "隔帘挼碎相思苣。斜着乌云。漾着红巾。袅袅亭亭一段春。是耶，难道是、昨宵人。",
      "戟门阖却葳蕤锁，花气氤氲。月色缤纷。墙角猧儿吠夜分。非耶。谁道是、昨宵人。"
    ]
  },
  {
    "id": "adcfe4db01bb2d9557b8f15704198d20",
    "title": "渔家傲 · 宣城道上",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "古木丛祠山径细。野花斑竹粘天际。萧瑟峥泓谁可拟。墟烟起。家家水驿门斜闭。",
      "三秋摇落悲游子。一鞭自袅西风里。歇马溪桥人乍倚。樵夫指。麻姑大好朝来髻。"
    ]
  },
  {
    "id": "adcfe4db01bb2d95c30ab68fdefc9c44",
    "title": "渔家傲 · 闻西樵方为京口三山之游却寄",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晴日南徐风景异。蒲帆饱趁春涛驶。一片江山千古事。同儿戏。伯符志业何曾遂。",
      "月下租船人咏史。使君大有凌云气。满目茫茫愁对此。横笛里。妙高台上吹新水。"
    ]
  },
  {
    "id": "adcfe4db01bb2d95221f94a142cd0b53",
    "title": "定风波 · 怀颍川刘公勇，记与茂之、公勇小饮红桥，几历一年矣，故有此作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "昨岁行歌古竹西。广陵三月柳绵飞。谁更扶筇郊外走，林叟。开元遗事说依稀。时序飙流惊又换。",
      "春半。风光虽似旧游非。绿到江南清颍尾。春水。潺湲好为寄相思。"
    ]
  },
  {
    "id": "adcfe4db01bb2d957ffd4240fe3e2022",
    "title": "醉春风艳情",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "月暗兰釭冥。风细花阴冷。紫茸帐底拍萧娘，醒。醒。醒。良夜难逢，幽欢可惜，休教酩酊。",
      "活火初烹茗。宝篆犹生鼎。红蕤枕畔语檀郎，等。等。等。城上人行，笼中鸟唤，如何便肯。"
    ]
  },
  {
    "id": "adcfe4db01bb2d95785769eed0f6035c",
    "title": "青玉案 · 咏糟蛏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春酲未析三更后。橙片切、莼丝糅。食品厨娘偏解斗。滑应凝盌，松难胜齿，几瓣嫣红透。",
      "金刀小向霜天剖。越衬出、春纤消瘦。捧处红糟先欲溜。小姬无语，老饕狂叫，把与梅同嗅。"
    ]
  },
  {
    "id": "adcfe4db01bb2d95c03be96f1b4e4822",
    "title": "青玉案 · 咏油车螯",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "击鲜海错金盘泻。绝称是、春寒夜。轻点吴酸魂巳化。和酥为卤，带脂成酿，二月花前榨。",
      "生平斫鲙兼行炙。枉行遍、屠门蟹舍。风味似伊休论价。差宜下酒，雅堪斗茗，携向江南诧。"
    ]
  },
  {
    "id": "adcfe4db01bb2d950391365be823eae5",
    "title": "青玉案 · 咏醉白虾",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "半笼春水溶如镜。早顷向、金盘净。一片空明娇掩映。霜鬐半呷，雪肌半挺，似带春酲病。",
      "寻常虾菜空相竞。谁解得、高阳心性。细忆风姿心自省。十分酒气，三分生气，羞与侯鲭并。"
    ]
  },
  {
    "id": "adcfe4db01bb2d9597343c325b6a5202",
    "title": "隔浦莲近拍饮小三吾亭前古梅下",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "今朝秾春天气。袨服为佳耳。人在梅根冶，暗香疏影迢递。",
      "盏内红生，杯中绿泛，小吸宜城蚁。消魂死。那人蛾绿，料应玉貌如此。",
      "难凭春驿，折寄一枝千里。横笛谁吹东风起。生怕玉鳞，飞著春水。"
    ]
  },
  {
    "id": "adcfe4db01bb2d95518f80c4b19dea5f",
    "title": "风入松 · 上巳后二日，洗钵池泛舟即事，同亦史、山涛赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蜻蛉小泊断桥东。人在橹声中。水面残霞飞不定，春波静、暝翠玲珑。夹岸缃桃斑竹，半船淡月微风。",
      "纱窗尽摘簟纹融。心事暗惺忪。小拂丝杨人语细，春衫碧、恰似新桐。可惜小浯溪上，明朝更与谁同。"
    ]
  },
  {
    "id": "adcfe4db01bb2d952f3672427742d593",
    "title": "祝英台近 · 咏橘",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "水蒙蒙，烟袅袅，红遍江南树。小陆怀中，数颗偏怜汝。笑他梅子心酸，莲儿心苦，都让尔、甘芳如许。",
      "增凄楚。记得解橘春纤，指冷偎人处。一别吴娘，往事浑无据。自从那日传柑，几番元夜，总则是、泪珠如雨。"
    ]
  },
  {
    "id": "adcfe4db01bb2d9529e42361515ac1d6",
    "title": "送入我门来寄书",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "香茗才情，簪花模样，斜舒蜜色笺儿。霜毫才吮，早已泪如丝。楚天楼上湘娥倚，奈湘雨湘烟十二时。",
      "说与天涯游子，近日恹恹春病，生怕难支。为趁双鱼，无物寄相思。珍珠滴向红绡满，怕绡滑珠圆难寄伊。"
    ]
  },
  {
    "id": "adcfe4db01bb2d95a72cbdc18226a819",
    "title": "红林擒近咏佛手柑",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "芳树来瓯越，名同吴下柑。风调轶橙橘，芳华擅闺襜。玉人夜凉酒醒，怪底薰透红衫。此际宝鸭休添。",
      "香气十分沾。月底偏濯濯，枕畔故掺掺。佳人笑说，雪山花瓣曾拈。自尘情未断，佛犹如此，合掌长思伴玉纤。"
    ]
  },
  {
    "id": "adcfe4db01bb2d95ed34cd68985a0c42",
    "title": "蓦山溪 · 感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "碧云薄暮，画角谁家奏。深院火荧荧，好风轻、翠帏微皱。冰轮徐上，无语掩屏山，金钩瘦。鲛绡透。人在银灯后。",
      "年时小苑，良夜曾携手。低扫淡黄蛾，漫垂垂、玉人红袖。如今人去，门巷也依然，红桥口。香街右。一带青青柳。"
    ]
  },
  {
    "id": "adcfe4db01bb2d95945aee415c1f1564",
    "title": "蓦山溪 · 天穿节。次葛鲁卿韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晓寒侧侧，绣户凉如水。灯市火初收，不十日、春喧北里。都城士女，结队踏天穿，珠络鼓，画楼旗，漾在东风里。",
      "江南词客，生长烟花地。可惜是秾春，最难忘、梦华遗事。倚阑怊怅，暗里忆当年，新雨后，板桥西，那处人家醉。"
    ]
  },
  {
    "id": "adcfe4db01bb2d9505d6ea062997b641",
    "title": "蕙兰芳引咏木瓜花",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绿水人家，有一树、垂垂红雪。瘦影亚雕阑，啼尽春禽百舌。玉娥睡醒，问何处、麝兰偷泄。恰侍儿报道，枝上名花才结。",
      "记得良人，曾经渍粉，去秋时节。叹虽有好香，不比此香清绝。那知花朵，一般芳冽。爱清芬、莫对傍人轻说。"
    ]
  },
  {
    "id": "adcfe4db01bb2d95ac2be11c2fd43c57",
    "title": "蕙兰芳引洗钵池中有赠",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "客里无聊，瞥见处、绣帘斜轴。恰暮雨潇潇，低唱伤心人曲。相逢却扇，板桥西、数枝春竹。正笼中鹦鹉，叫醒一窝红玉。",
      "携上吴装，一声欸乃，碧天如沐。爱香藕花轻，偏打向、船窗蔌蔌。娇歌妙舞，明眸曼睩。记昨宵、水色半城都绿。"
    ]
  },
  {
    "id": "adcfe4db01bb2d95b0e68fd25b15ff10",
    "title": "早梅芳 · 近咏玉蝶梅",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "整偏佳，斜更好。风格那能到。粉笺欲赋，除是多才李清照。亭亭情意厚，袅袅腰肢小。正入春阴重，白处妆楼晓。",
      "梦无凭，愁不了。从古江南道。天寒日暮，此意惟花堪共表。文犀慵再掠，金鸭羞轻抱。捻梅花，今年驿使杳。"
    ]
  },
  {
    "id": "adcfe4db01bb2d951e571cdecbb28c25",
    "title": "簇水春雪",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "有影无声，小楼一夜堆琼稷。撒盐萦絮，舞遍天涯六出。最爱轻松纤软，雅称红闺客。遮不住、空青帘翼。春阴积。",
      "怪此际、晓寒何重，围红兽、偎窗隙。楼前莫管，一任腾腾瑟瑟。且瀹鲍家香茗，雪水倾来白。红日照、消入一池深碧。"
    ]
  },
  {
    "id": "adcfe4db01bb2d95791948dbeb891022",
    "title": "步月 · 本意",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "小市门东，板桥巷北，暗中瞥见芳姿。明眸腻脸，夜静漾帘衣。碧柳映、几层衫子，红蕖露、一緉鞋儿。斜靠着，江梅一树，刚得半开时。",
      "铜驰街又敞，奈珠屏似水，此恨谁知。弄春纤、香橙代解，回秋水、罗帕亲携。归去也，一钩春月水仙祠。"
    ]
  },
  {
    "id": "adcfe4db01bb2d95f73e47cb212f26a8",
    "title": "鱼游春水春阴闺思",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "尽日香闺悄。才縆额东风料峭。可惜红芳，如此匆匆过了。做暝遥天浑似墨，妆阴野水愁难晓。独对菱花，横波淼淼。",
      "更惆怅、谁知道。漫消受、绿篝烟袅。何日剪破层阴，依然春好。料得稿砧愁远泊，也无灯火来相照。怪底今宵，黄昏偏早。"
    ]
  },
  {
    "id": "adcfe4db01bb2d95c4eabd7979b5561c",
    "title": "宣清 · 春夜闻雁",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春夜红蕤枕，怪宾鸿月底，哀鸣如昨。惹青衫、泪甚时干。引红闺、睡何曾着。记得当初，楚天烟水，碧湘楼阁。",
      "搀玉轸，和金徽，自分西风冷落。一霎年光，又逢春社，万里乡心作。忆淼淼萧关，茫茫沙漠。故园归欤行乐。花柳江南，尽让他、莺啼燕掠。"
    ]
  },
  {
    "id": "adcfe4db01bb2d95fd347c61677a5b2a",
    "title": "法曲献仙音 · 寄严览民、钱宝汾、顾华峰三舍人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蜀肆先生，汉家夫子，新谒帝承明殿。最喜金闺，璧人联辔，吴郡顾荣挥扇。更传闻、三珠树，钱起湘灵怨。人传遍。",
      "思往日，江东婉娈，红烛下、挟瑟鸣筝公宴。讵料凤凰池，三子者、一时妙选。十里朱帘，争看煞、黑头王掾。只凌云一赋，杨意何时方荐。"
    ]
  },
  {
    "id": "adcfe4db01bb2d956832225140aa0d56",
    "title": "东风齐着力花朝",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春困初浓，春愁难妥，又是花朝。虾须半轴，蛾绿不曾描。记得去年玉勒，相逢在、丝雨长桥。秋千社，绣旗不定，画鼓频敲。",
      "流水绿迢迢。人不见、妆成知为谁娇。秾春病酒，双脸印红潮。欲借鸳机论恨，回文字，带泪斜挑。肠断也，百花生日，只是无聊。"
    ]
  },
  {
    "id": "adcfe4db01bb2d95ceb5f2faf0cf33b3",
    "title": "绛都春 · 咏蛱蝶",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "谁家佛助。想一缕裙花，做成红雨。青草如烟，渌水如罗，被阵阵东风，吹向晴空舞。又傍平芜来去。桃花门巷，菜花天气，轻狂无数。",
      "娇嫭。留他不住。更砌畔蒙蒙，墙头栩栩，飘零荡漾，一春梦里曾如许。料伊也为多情误。只愁扑蝶园中，痴憨儿女。"
    ]
  },
  {
    "id": "adcfe4db01bb2d95f337be816098b65c",
    "title": "满江红 · 怅怅词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "咄汝青衫，奚不去、白杨荒漠。叹是处、病兰不笑，瘦琴空削。邺酒红来心久死，越娘紫去怀长恶。猛耳酣追忆玉笺河，惊流落。",
      "东箫屐，西纨芍。北金谷，南铜雀。只词流骚艳，供伊谈噱。百不怜人游猎赋，一生误我灵光作。向要离塳上一呼余，余曰诺。"
    ]
  },
  {
    "id": "adcfe4db01bb2d95f337be8134d0c7dd",
    "title": "满江红 · 怅怅词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "日夕此间，以眼泪、洗胭脂面。谁复惜、松螺脚短，不堪君荐。几帙骂人鹦鹉著，半床诅世芙蓉撰。笑嵚崎侠骨缚青衫，奚其便。",
      "曷不向，青河战。曷不向，青楼宴。问何为潦倒，青藜笔砚。老大怕逢裘马辈，颠狂合入烟花院。誓从今傅粉上须眉，簪歌钏。"
    ]
  },
  {
    "id": "adcfe4db01bb2d95f337be813daf3f8c",
    "title": "满江红 · 怅怅词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "腰彩唇朱，浑妆就、腐儒花靥。堪喷饭、骚肠赋骨，也来帖括。儿辈不关诗酒事，乃公偶堕文章劫。看他年百队罽如霞，夔州猎。",
      "缃千卷，浇玄蝶。螺千縳，漂丹蛣。也扶风歌弹，陈留花镊。栀子街前捎粉盗，凤凰桥下薰香侠。更偏军夜绕甑山城，师常捷。"
    ]
  },
  {
    "id": "adcfe4db01bb2d95f337be818632a0c0",
    "title": "满江红 · 怅怅词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一亩书斋，白杨树、今番满矣。想十载、墨池滋味，不过如此。芍药风流可赐绯，丁香年少宜衣紫。问奚为蹀躞鹔鹴桥，无聊子。",
      "箫欲哭，红冰玺。琴欲笑，玄霜蕊。叹骚茵墨宝，命侪歌婢。砚缔半车兰叶鬼，诗斟一斛茶花髓。也红颜绝代可怜人，因谁死。"
    ]
  },
  {
    "id": "adcfe4db01bb2d95f337be8130d4a4c2",
    "title": "满江红 · 怅怅词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "白柳黄羊，宛绘出、伤心片幅。酸切处、短霜供爨，古烟供读。觞弄于君何必怒，瓢浮似我原堪哭。听黄陵矶畔夜深船，凄凉曲。",
      "梨园内，丝憎肉。田园内，花欺粟。更枲麻谤锦，薋葹谗菊。百队钱刀争作横，一身风雅单为仆。倚酒悲乱击紫珊瑚，鸣如筑。"
    ]
  },
  {
    "id": "adcfe4db01bb2d954c71a44af62293b6",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雪洒彤墀，看帝里、风光不恶。恰喜是，银装绛灌，琼雕卫霍。粉掾班中年尚少，玉儿宫里腰初约。更太平天子坐当中，帘垂着。",
      "御沟畔，争寒雀。宝鼎外，山呼却。喜臣心似雪，朕之良药。琴瑟六花笼翠幄，泠泠万点敲金钥。问鹓行谁擅郢中才，从头索。"
    ]
  },
  {
    "id": "adcfe4db01bb2d954c71a44a43c5893f",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "连日微阴，梅花外、数声姑恶。憔悴是、净持小女，儿家姓霍。春梦昼寒偏易醒，鬓丝指冷应难约。思沉沉、独自抱银筝，人猜着。",
      "钗梁燕，鞋帮雀。簪处鹯，移来却。看糁平鸳瓦，铺明红药。沾湿怕污郎白马，玲珑不辨奴青钥。问何时、乾鹊噪香奁，从天索。"
    ]
  },
  {
    "id": "adcfe4db01bb2d954c71a44a2bcab531",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "万里茫茫，穹庐畔、风狂雪恶。叹当日、汉家苏武，功高卫霍。迢递南天鸿雁信，凄凉北海羝羊约。纵饥来朔雪亦堪吞，无衣着。",
      "传书犬，衔环雀。忠孝事，难忘却。看诗夸同泽，史讥尝药。梦到龙楼飘瑞雪，六宫夜宴黄金钥。正醒时芦笛起边愁，风萧索。"
    ]
  },
  {
    "id": "adcfe4db01bb2d954c71a44a4f30f58e",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "六出花飞，侧耳听、金铃犬恶。正滕六、撒盐飞絮，弥漫挥霍。縆罢额黄帘四卷，妆成蛾绿钩双约。任楼头、倚遍玉阑干，难安着。",
      "歌竹子，弹翎雀。旧时曲，都抛却。悔姮娥清冷，多因偷药。烧尽深闺红兽炭，阖残别院文鳞钥。只雪沙、淅沥打空阶，秋千索。"
    ]
  },
  {
    "id": "adcfe4db01bb2d954c71a44a33cb9af4",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "四世三公，袁高士、人身不恶。也不羡、东朝田窦，西京金霍。大雪不知秦与汉，平生讵习从衡约。笑本初公路亦家驹，争残着。",
      "穿花蝶，衔梅雀。锉锉冷，高轩却。纵蒲轮束帛，误人之药。暖足那须东阁被，安心自守空山钥。任门前白尽汉江山，休相索。"
    ]
  },
  {
    "id": "adcfe4db01bb2d954c71a44a9d1ae590",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "大猎城南，此年少、王家镇恶。何况是、姿容比玠，从奴胜霍。带雪能骑千里马，杀人不受三章约。正射雕时候暮云平，弓弦着。",
      "能逐兔，能探雀。挥杯饮，休辞却。向诸君笑语，此非鸩药。旦日醉从屠狗博，昨宵怒夺城门钥。看踠骝玉色雪中驰，难追索。"
    ]
  },
  {
    "id": "adcfe4db01bb2d954c71a44a376618cc",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "举举师师，正春病、心情小恶。早则是、雪飞宝篆，寒生锦霍。无力浑如侬样性，难凭恰似郎边约。倚银篝、小语骂轻狂，偏偎着。",
      "萦帘蒜，腾钗雀。斜复整，行还却。好捣残玉杵，和他面药。睡眼初瞤惊六出，曲中小响仓琅钥。又平康、狎客唤银瓶，褰帘索。"
    ]
  },
  {
    "id": "adcfe4db01bb2d954c71a44a40d8e30c",
    "title": "满江红 · 咏雪。宫闱",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "大雪江天，笑万里、北风作恶。拼只向、屠门大嚼，磨刀霍霍。季布田中亡命客，卢家堂后消魂约。正雪深、兀坐酒楼中，思量着。",
      "车中妇，山头雀。恨不了，愁难却。总无如一醉，胜他行药。小妇且擎红玉椀，金吾漫锁春城钥。拍糟床、极爱酒家郎，频呼索。"
    ]
  },
  {
    "id": "adcfe4db01bb2d95bb4d2207046ca9d1",
    "title": "满江红 · 陈郎以扇索书，为题一阕。父名陈九，曲中老教师",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "铁笛钿筝，还记得、白头陈九。曾消受、妓堂丝管，毬场花酒。籍福无双丞相客，善才第一琵琶手。叹今朝寒食草青青，人何有。",
      "弱息在，佳儿又。玉山皎，琼枝秀。喜门风不坠，家声依旧。生子何须李亚子，少年当学王昙首。对君家两世湿青衫，吾衰丑。"
    ]
  },
  {
    "id": "adcfe4db01bb2d952b620b9998fcb96f",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "百顷风潭，镇日展、风漪八尺。向此处、未妨饮啖，且须琴奕。篱笋细腌红缕豉，吴盐小下银丝鲫。待体中脱复有佳时，哦周易。",
      "北垞外，寒云白。西崦畔，苍烟积。更水凫将子，纵横飞拍。老子难抛白玉麈，少年喜拓黄金戟。总风情输与牧牛儿，斜阳笛。"
    ]
  },
  {
    "id": "adcfe4db01bb2d952b620b994c6e9e30",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "野水蒙蒙，掩映处、烟扉三两。羡门外、黄云䆉稏，麦场如掌。叱叱村头驱犊返，弥弥江口叉鱼往。喜田园、四月不曾闲，人劳攘。",
      "嫩晴后，桑阴敞。老屋下，田歌漾。更芋区新灌，鹅群初放。婆饼焦啼秧马活，社公雨过缫车响。笑吴侬、原住五湖边，曾呼长。"
    ]
  },
  {
    "id": "adcfe4db01bb2d952b620b9933ca4848",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "略彴东头，有蟹舍、斜连荻市。追凉处、田夫说饼，风情靡靡。馎饦溜匙姜韭滑，餦餭胶口椒橙美。更传闻、樱笋贱如泥，今年里。",
      "叉手舞，揎拳起。缸面酒，长腰米。想大官厨味，不过如此。老我田园河射角，笑他仕宦车生耳。滆湖风、刚趁此时来，欣然喜。"
    ]
  },
  {
    "id": "adcfe4db01bb2d952b620b993bb58365",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "碧浪初圆，凭水阁、脱巾独立。谁作伴、数竿篱竹，一瓯茗汁。似有声来茶硙转，断无人处村舂急。正日长拨闷枕书眠，斜川集。",
      "槿花上，珠堪吸。豆花底，凉堪浥。看迷茫一派，雨蓑烟笠。搏黍鸟啼勤又懒，鲥鱼风起吹还涩。恰冲泥邻叟垫巾来，芒鞋湿。"
    ]
  },
  {
    "id": "adcfe4db01bb2d952b620b990265d580",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雨欲成时，听村北、村南鹎鵊。行乐处、崖门藤束，溪腰树夹。水剪越罗吴縠样，山临范缓倪迂法。任科头、箕踞受松风，新凉霎。",
      "何必学，呼名鸭。且自荷，随身锸。尽一丘一壑，此生宁乏。云起怒排临阵马，涧鸣冷试搊筝甲。更归来、滴滴玉蛆声，糟床压。"
    ]
  },
  {
    "id": "adcfe4db01bb2d952b620b99bf22e448",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "丁字畦边，见一带、阴阴夏木。扶疏甚、钓丝斜漾，菱丝大熟。莺暖鮰鱼新上市，草香蚕子齐登簇。喜炊烟一缕袅江边，燃湘竹。",
      "茭鸡唱，溪流足。姑恶叫，山光绿。听樵歌正断，渔歌又续。泥滑妇愁微雨馌，村深儿趁朝凉读。更柳塘吹起牸牛风，波如縠。"
    ]
  },
  {
    "id": "adcfe4db01bb2d952b620b999b56b92b",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "罨画铜官，都缭绕、吾庐左右。论生计、蹲鸱一顷，菰蒲百亩。矮屋村扉多蘸水，澄潭钓艇斜依柳。恰月明、渔网截江来，歌铜斗。",
      "烟渐敛，笼鸦舅。雨又作，鸣鸠妇。正湖风侧帽，林花堕酒。戏就摊钱淮估语，闷思斫鲙吴娘手。待明朝、重榨瓮头齑，呼溪友。"
    ]
  },
  {
    "id": "adcfe4db01bb2d952b620b990d94ae10",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "泽国人家，门以外、水田渺渺。无过是、明潭浅濑，烟蒲风筱。雪浪江帆喧昼夜，鸡头菱角知多少。泊数行笭箵忒玲珑，渔蛮绕。",
      "新暑退，芦塘窅。残月映，溪堂皎。且榜他碧石，沽来清醥。一雨平湖凉思满，数声林笛离情悄。正水云空阔晚冥冥，沙鸥矫。"
    ]
  },
  {
    "id": "adcfe4db01bb2d952b620b997756d506",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "天水空蒙，芦花内、茆庵一个。长夏里、溪干乘兴，短篷掀簸。十里烟波鸥世界，半盂茗汁僧功课。更寺门竹翠剧怜人，如何唾。",
      "洗钵罢，苔阴坐。捶琴歇，花关卧。爱粟留声脆，枇杷叶大。便住随师听浴鼓，再来何日开烟柁。约搓橙剖橘好时光，还重过。"
    ]
  },
  {
    "id": "adcfe4db01bb2d952b620b99cc575bd9",
    "title": "满江红 · 江村夏咏",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "三伏炎歊，吴牛喘、老颠欲裂。讵便少、池荷半亩，山松百尺。赤日红尘那可耐，哀梨并剪无从觅。且临风快读剑南诗，倾一石。",
      "堂堂处，装何急。咄咄处，人都逼。算功名马槊，关山梁益。绿鬓双螯寒夜擘，白头猛虎霜天射。渐卷终不觉海风生，冰车砉。"
    ]
  },
  {
    "id": "adcfe4db01bb2d95212b5dfaab536fb7",
    "title": "满江红 · 岁暮渡江，用宋荔裳观察、曹顾庵太史、王西樵考功倡和原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "六幅蒲帆，掠江下、玻瓈绿涨。中流处、举杯遥贺，焦先无恙。一片乡愁残垒下，五更僧语空舲上。喜往来、白小不论钱，渔蛮饷。",
      "看蟹舍，沙头漾。听铜斗，船头唱。喝岷江有水，速成醇酿。估客使船都似马，吴儿踏浪何须杖。剪烛花、醉眼看鱼龙，离奇状。"
    ]
  },
  {
    "id": "adcfe4db01bb2d955431ac4444f31b0f",
    "title": "满江红 · 舟次润城，谒程昆仑别驾，仍用前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "此地孙刘，想万马、川腾谷涨。公到日、雄关铁锁，东流无恙。上党地为天下脊，使君文在先秦上。更纵横、羽檄气偏豪，筹兵饷。",
      "天上月，波心漾。隔江笛，楼头唱。叹江山如此，可消官酿。侧帽高张临水宴，掀髯勇策登山杖。踞寒崖、拂藓剔残碑，猿猱状。"
    ]
  },
  {
    "id": "adcfe4db01bb2d957dfe99680e2fa3c8",
    "title": "满江红 · 怀阮亭。叠前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "隋帝宫门，杨柳岸、春浓花涨。曾密报、杜家书记，平安无恙。相赏每多松石意，此情原在钱刀上。记红桥、风月六年游，皆君饷。",
      "瓜果宴，离旌漾。禅智寺，骊歌唱。任吴霜鬓里，渐为君酿。谩说休文围带减，吾年四十还须杖。夜阑时、梦汝帽檐斜，论诗状。"
    ]
  },
  {
    "id": "adcfe4db01bb2d958a15fc53f95bcfcb",
    "title": "满江红 · 闻阮亭罢官之信，并寄西樵，再叠前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "鼎鼎朱门，满眼是、膨脝腹涨。谁得似、心情半懒，风情微恙。阿堵考君材最下，孔方阻尔书难上。算人间、只有芰荷裳，堪相饷。",
      "华不注，樵风漾。辕固里，蚕娘唱。使渐离和曲，杜康佐酿。才子为官休亦好，弟应荷莜兄携杖。记相人、原说使君非，痴肥状。"
    ]
  },
  {
    "id": "adcfe4db01bb2d95946dedb6f523d014",
    "title": "满江红 · 乙已除夕立春。仍用前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "爆竹一声，吾庐外、千门烟涨。喜今夜、新春残腊，田园无恙。南国旧游稀眼底，西京遗事来心上。记黏鸡彩燕廿年前，拦街饷。",
      "沧桑换，都抛漾。头颅老，休歌唱。且左烧红烛，右倾家酿。郁垒攲斜头上帽，神荼脱落腰间杖。笑人怜桃偶偶怜人，同斯状。"
    ]
  },
  {
    "id": "adcfe4db01bb2d95946dedb6d2dbffcb",
    "title": "满江红 · 乙已除夕立春。仍用前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "父念儿耶，珠泪迸、溪流同涨。屈指算、四时作客，三秋抱恙。山左未寻周栎下，广陵且觅王贻上。乍榴花时节载愁还，堪谁饷。",
      "弱女稼，罗衣漾。诸弟隔，羁鸿唱。又匆匆去买，高邮雪酿。寒夜才归阳羡棹，灯前拟试金焦杖。向泉台泣数一年间，飘零状。"
    ]
  },
  {
    "id": "adcfe4db01bb2d95a2d1e84b624aec8c",
    "title": "满江红 · 将为邓尉看梅之行，先寄吴中诸子。叠前韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "二陆三张，会轰饮、剑池春涨。吾语女、千年花草，至今无恙。柳絮微风胥渡口，梨花细雨皋桥上。自别来、仆病负诸君，莼鲈饷。",
      "伥伥甚，游丝漾。芒芒极，雏莺唱。渐欲寒欲暖，暗将梅酿。我意巾车还跃马，君其挈榼兼扶杖。待月明、饱玩万山巅，横斜状。"
    ]
  },
  {
    "id": "adcfe4db01bb2d95eb26ceb69ff4656e",
    "title": "满江红 · 赠朱亦岩先生，先生楚人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "湘入潇波，极望处、楚天碧涨。来领袖、五湖词赋，齐盟无恙。萧帝宅荒葭菼外，昭君村在秭归上。羡风骚、两地仗斯人，从天饷。",
      "珠玉走，龙蛇漾。白雪和，幽兰唱。看江花狼籍，班香酝酿。他日定为公子绣，此时敬撰先生杖。谢君侯、未面巳怜余，疏狂状。"
    ]
  },
  {
    "id": "adcfe4db01bb2d951dbccd63b5f071b2",
    "title": "满江红 · 何明瑞先生筵上作。辛已岁，先生在阳羡令幕中拔予童子第一",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "阳羡书生，记年少、剧于健马。公一顾、风鬃雾鬣，尽居其下。两院黄骢佳子弟，三条红烛乔声价。恰思量、巳是廿年前，凄凉话。",
      "铁笛叫，南徐夜。玉山倒，西窗下。且摴蒱六博，弹筝行炙。被酒我思张子布，临江不见甘兴霸。只春潮、溅雪白人头，堪悲咤。"
    ]
  },
  {
    "id": "adcfe4db01bb2d952a286f933d1a3319",
    "title": "满庭芳 · 纪梦",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "黄入东风，绿来南内，梦中春水竛竮。个侬香粉，仿佛也曾经。还是簸钱堂上，当年事、有影无形。高楼外，珠圆莺脆，隔院已闻声。",
      "衷情。浑欲诉，新愁点点，旧恨星星。奈一场春梦，不甚分明。此际银灯耿耿，罗衾湿、红泪如冰。难分手，满街细雨，愁煞梦回程。"
    ]
  },
  {
    "id": "adcfe4db01bb2d95b4781869b9bf70c9",
    "title": "凤凰台上忆吹箫 · 闰六月七日为牛女作懊恼词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "翠鹊桥虚，珠匏路杳，懊侬情思无聊。奈粉河一望，灵匹难招。寄语天边织室，双鸳杵、纤指休抛。停梭怨，金徒箭永，青女妆遥。",
      "迢迢。常时此夜，正微褰麝帧，小驾龙轺。记衣香鬓影，仿佛今宵。屈指经年离别，依然又、泪滴红绡。差喜是、凉秋不远，准备魂消。"
    ]
  },
  {
    "id": "adcfe4db01bb2d952e4b66008c0e2845",
    "title": "凤凰台上忆吹箫 · 和漱玉词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蘸水垂杨，漫天丝柳，千条万绪楼头。正图冰清浅，斜靠帘钩。拟把玉容重整，才匀面、怊怅还休。恹恹甚，今春三月，忒似深秋。堪羞。",
      "韶华纵好，奈旧情已换。往事难留。只梁间玉剪，劝我登楼。帘押朦胧未卷，青山外、不忍凝眸。无过是、潇潇春雨，点点离愁。"
    ]
  },
  {
    "id": "adcfe4db01bb2d9537289805cc5bae98",
    "title": "水调歌头 · 被酒与客语",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "老子半生事，忼慨喜交游。过江王谢子弟，填巷哄华驺。曾记兽肥草浅，正值风毛雨血，大猎北冈头。日暮不归去，霜色冷吴钩。",
      "今老大，嗟落拓，转沉浮。畴昔博徒酒侣，一半葬荒丘。闭置车中新妇，羞缩严家饿隶，说着亦堪愁。我为若起舞，若定解此不。"
    ]
  },
  {
    "id": "adcfe4db01bb2d95456530f7192d63dc",
    "title": "水调歌头 · 题余氏女子绣西施浣纱图，为阮亭赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "婀娜针神女，春昼绣西家。闻道若耶溪上，渌水漾明沙。为忆吴宫情事，蓦地养娘来至，羞脸晕朝霞。忙向屏山畔，背过鬓边鸦。",
      "一春愁，三月雨，满栏花。西施未嫁当初，情事记些些。靠着绣床又想，拈着鸳针又放，幽思渺无涯。一幅鲛绡也，错认越溪纱。"
    ]
  },
  {
    "id": "adcfe4db01bb2d95ee1e7b2e273db9c5",
    "title": "夏初临本意",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "麦浪挼晴，槐阴撋雨，小楼无限思量。九十韶华，谁怜归去堂堂。屏山敞尽潇湘。渐凌波、玉剪飞忙。此时天气，今年情绪，大抵伥伥。天涯羁旅，煞甚凄凉。",
      "惯推中酒，怕说思乡。江东故苑，正逢樱笋时光。何日吴装。傍柳绵、小泊斜阳。倚虫娘。一春愁病，说与端详。"
    ]
  },
  {
    "id": "adcfe4db01bb2d95db11739d2b3c47c2",
    "title": "八声甘州 · 月夜守风江店",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "对清光一碧倚江城，独立怨飘蓬。最恼人怀抱，危樯匝地，残堞当空。遥想故园妆阁，拥袖侧金虫。叹息稿砧去，烟水蒙蒙。",
      "一派银涛雪浪，泻青铜镜底，白雁声中。料嫦娥清冷，此际与人同。且消停、三更茅店，任隔垣、紫马夜嘶风。消魂也，江愁卫玠，月想王恭。"
    ]
  },
  {
    "id": "adcfe4db01bb2d95600d54c17d3565e7",
    "title": "倦寻芳 · 早春偶过农部伯父废园感赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "败屋东头，偶然行散，十分情重。满地苔钱，雨榭烟廊都空。蘸水燕雏晴故掠，荫街丝柳风偏弄。伤情处，是旧家年少，登山一恸。",
      "记当日、孝标姊妹，僧绰儿郎，嬉游曾共。多少春衫，斜着金鞭闲控。一自攀髯人去早，江南莺燕成何用。拚此生，绣户珠帘，付之一梦。"
    ]
  },
  {
    "id": "adcfe4db01bb2d9522d80d19690a23e8",
    "title": "玉人歌杨枝今岁二十，为于齐纨上作小词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "当日事。记陌上青丝，垂垂踠地。拖烟蘸雨，已解藏鸦未。真珠帘额香毬坠，做尽轻狂意。影蒙蒙，红日三竿，白花十里。",
      "水驿飘零子。谢青眼相看，绾人征骑。露叶如啼，直得消魂死。如今渐长黄金穗，不在长街里。羡画楼有主，舞腰同倚。"
    ]
  },
  {
    "id": "adcfe4db01bb2d957effe1f12796ebd0",
    "title": "八节长欢 · 乙巳元日",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "淑景惊催。画梁日影，早漾妆台。曈眬金母帐，潋滟玉人杯。宜春帖子簪花格，渐闺中、珠网争开。多少屏摇翠柏，胜飐红梅。",
      "长安车骑朝正，青丝辔，火城影里初回。宫阙暖祥云，嬉游罢，谁怜江左邹枚。休怊怅，喜吴娘、已榨春醅。屈指又、试灯挑菜，城南且拾遗钗。"
    ]
  },
  {
    "id": "adcfe4db01bb2d956dd1d2ce843c81f0",
    "title": "无闷春日见城上游女甚盛，戏作此词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绮陌眠芊，上日妖冶，弥望玉楼金埒。正挑菜年光，湔裙时节。阵阵内家车子，漾绡帏、吹乱千堆雪。无人处，悄把春纤小揭，都无分别。络驿。",
      "碾香尘，铺玉席。总向子城斜处，女墙弯里，惹人怜惜。此际春心愁绝。愁九十、春光如过隙。那堪轻暝轻寒，朝来想作寒食。"
    ]
  },
  {
    "id": "adcfe4db01bb2d9557fbfeccb99f6727",
    "title": "琐窗寒 · 昔年楼上",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "此地当年，萧娘妆阁，绿窗幽靓。伤春情思，正日暖人微病。捻花枝、悄近罗衣，眉峰送语烟难定。掩屏风六幅，看他縆额，安黄端正。",
      "那更人别后，冷落旧妆楼，温家玉镜。无端又上，银蒜零星还剩。只从前、箫局桃笙，看来不似今朝景。便化为、玉剪重来，还认红香径。"
    ]
  },
  {
    "id": "adcfe4db01bb2d95c513f9579828fac3",
    "title": "花犯 · 咏白山茶，用周美成梅花韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "对西风，亭亭一树，个侬好风味。和烟和月，也无人怜惜，不胜清丽。水精帘额深深倚。天寒私自喜。似小玉、夜长无伴，上床铺粉被。",
      "珠窗一层障疏花，似无还似有，共人憔悴。愁杀是、青霜轻坠。记一种、红颜窈窕，曾开在、三春台榭里。只薄命、年年流落，秋天凉著水。"
    ]
  },
  {
    "id": "adcfe4db01bb2d954f459bafadf60ddc",
    "title": "念奴娇 · 与任青际饮",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "乾坤飒飒，且沽将枫叶，细评今昔。笑问幽州今夜雪，可似鹴裘寒色。市上吹箫，桥头卖酱，泪洒吴枫赤。苏貂空黑，谢郎今已破贼。",
      "不如冶叶倡条，青楼白社，磨灭人年月。沥尽并刀悲壮血，看有何人怜惜。白草关河，黄沙唐宋，只对孤鸿说。醉浇三国，周郎江岸千尺。"
    ]
  },
  {
    "id": "adcfe4db01bb2d953dff8d6dcb9f7f28",
    "title": "念奴娇 · 云间陈征君有题余家远阁一阕，秋日登楼，不胜蔓草零烟之感，因倚声和之",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "得怜堂后，有丹楼飞起，当年争羡。阳夏门庭能咏絮，那更溪山葱茜。带雨房栊，和烟帘幕，零乱东湖面。碧阑干里，有人斜映琼扇。",
      "可惜人去匆匆，而今楼下，秋水帆如箭。老我三吴好男子，绿鬓忽然衰贱。蔓草霜浓，丛祠露悄，白昼鼪鼯现。舍南舍北，乱飞王谢家燕。"
    ]
  },
  {
    "id": "adcfe4db01bb2d956cf0e5dba207f8f2",
    "title": "念奴娇 · 题顾螺舟小影",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "如此佳人，是王家养炬，谢家遏末。三世貂蝉连北阙，年少东华释褐。傅粉宫前，薰香殿侧，顾盼真英发。临春结绮，旧游似有瓜葛。",
      "而今零落堪怜，文园多病，嬴得相如渴。满目关河愁恨极，衰草浓烟涂抹。醉矣堪呵，灰兮可溺，田也供人夺。芒芒哀乐，四条弦子空拨。"
    ]
  },
  {
    "id": "adcfe4db01bb2d953c318f5e551e0651",
    "title": "念奴娇 · 纬云弟三十作此词，因和其韵，同半雪弟赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "醉拍阑干，叹去者苦多，光阴倏忽。知我平生悲愤事，惟有当头明月。准拟骑鲸，不然射虎，一吐胸中郁。吴钩负汝，好将衫袖频拂。",
      "追想红烛呼卢，青楼赌酒，往事推华阀。小季巳称三十岁，何况暮年黄歇。斜阁秦筝，横摊越绝，烧尽炉中柮。凭高远望，江流一线如发。"
    ]
  },
  {
    "id": "adcfe4db01bb2d9578cc61f51595f433",
    "title": "念奴娇 · 送子万弟携五弟之睢阳，并令二弟、三弟、四弟同和，他日一展齐纨，便成聚首也",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "悲哉秋也，况登山临水，黯然欲别。千里长江流夜月，万里长城空阔。白板船开，青枫树老，极目徒悲切。君归梁苑，汉家何限陵阙。",
      "畴昔让枣推梨，谢家兄弟，才气人争说。一夜西风吹苍莽，吹散封胡遏末。兄作楚囚，弟成秦赘，枕上鹃啼血。阿龙超甚，教他长诵明发。"
    ]
  },
  {
    "id": "adcfe4db01bb2d95e6b96a4bdb5d7195",
    "title": "念奴娇 · 次夜，韩楼灯火甚盛，仍听诸君弦管，复填一阕",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红烛如山，请四筵满座，听侬挝鼓。此日天涯谋作达，事更难于缚虎。仆本恨人，公皆健卒，不醉卿何苦。金元院本，月明今夜重作。",
      "总是狎客南朝，佳人北里，占断芜城路。好景也知容易散，一别沉鳞羁羽。狂受人憎，醉供人骂，老任雏姬侮。扬州灯火，明朝人定传语。"
    ]
  },
  {
    "id": "adcfe4db01bb2d9551596ad67bc746af",
    "title": "念奴娇 · 乙已中秋，用东坡韵寄广陵诸旧游",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "月明如此，问江山今古，几多陈迹。谁把桂轮今夜里，碾破楚天新碧。玉臼无声，银河有影，一片清虚国。醉馀莫笑，旧游吾尚历历。",
      "记得杜牧司勋，江湖落拓，曾作扬州客。爱杀打头天上月，管甚中秋七夕。一别凄然，吾生可惜，塌尽鹍鹏翼。夜云深矣，依稀楼外吹笛。"
    ]
  },
  {
    "id": "adcfe4db01bb2d95f532f508230d1bb8",
    "title": "念奴娇 · 酬归德侯仲衡",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "天阴岁暮，正情如中酒，人初赋别。忽接繁台书一纸，飞下梁园白雪。悼远伤离，抚今追昔，字字皆辛切。狂歌数阕，唾壶之口都缺。",
      "每欲窄袖轻衫，碻磝道上，小犯寒风冽。耳后弓弦声霹雳，一片风毛雨血。雅愿终违，壮游未果，世事多枝节。中宵辗转，布衾今夜难热。"
    ]
  },
  {
    "id": "adcfe4db01bb2d955bd499e370140643",
    "title": "瑶花秋雨新晴，登远阁眺望",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "青山如黛，渌水如罗，映真珠帘罅。金闺瑟瑟，正清砧、隔院捣衣才罢。登楼远望，见一带、碧云轻泻。更萧关征雁蒙蒙，愁煞江南此夜。",
      "几回搔首沉吟，叹今日深秋，前朝初夏。流光递换，问何处、更觅钿车罗帕。伤心故苑，依然似、天涯客舍。对秋风、强举金尊，又是夕阳西下。"
    ]
  },
  {
    "id": "adcfe4db01bb2d9503f9a0a87a7eec50",
    "title": "高阳台 · 题余氏女子绣高唐神女图，为阮亭赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "巫峡妖姬，章台才子，赋成合断人肠。绣阁停针，含情想像高唐。渚宫旧迹今何在，不分明、水殿云房。亸蝉鬟、忆着行云，恰费商量。",
      "蘅皋暮雨凄凉。只楚天一碧，与梦俱长。雾縠霓旌，几时重得侍君王。小唾红绒思好事，却剪刀、声出回廊。更添些、红杜青苹，做出潇湘。"
    ]
  },
  {
    "id": "adcfe4db01bb2d95b2e8b907ab9efb58",
    "title": "东风第一枝 · 咏绿萼梅，和吕圣求韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "粉界檀腮，烟笼腻颈，玉奴素质轻约。风前乍坼红须，月下低含绿萼。一枝水上，也不管、莺啼燕掠。最怜他、不甚分明，飞破潇湘白鹤。",
      "隔蝉翼、层层都薄。打稷雪、泠泠又落。有情故亚楼头，无聊自开屋角。日高慵起，慢摇动、绿纱帘箔。看苔钱、色上花枝，碧透何郎官阁。"
    ]
  },
  {
    "id": "adcfe4db01bb2d95c357e51f9eb06682",
    "title": "解语花 · 咏美人捧茶，和王元美韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "蕃马屏风，雏莺庭院，竹下茶声细。妆楼小倚。阑干外、汲取春流浅试。",
      "乳花银蕊。烟袅上、绿鬟千缕。溜横波、炉火初红，尽带娇憨意。",
      "捧处轻摇蝉髻。问阿谁年少，消受纤指。珠鲜玉脆。",
      "语笑处、故惹檀郎惊起。沉香亭婢。只领略、凝酥佳丽。",
      "怎如伊、生小江南，偏解旗枪味。"
    ]
  },
  {
    "id": "adcfe4db01bb2d95edb81ef0a0a12df7",
    "title": "解语花 · 咏美人捧觞，和王元美韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "楚天卵色，吴地莺声，惹得愁千斛。春衣慢赎。且泥他粉白，斟来蚁绿。莲钩小蹙，行过了、银屏六曲。亸烟鬟、缥色杯轻，帐里围颓玉。笑颤流苏影簇。",
      "怪佯酲不醒，罚依金谷。玉郎低嘱。沉醉也、休作难人题目。芳心暗逐。羡杯底、鸳鸯同宿。趁花酣、双抱红篝，图取春眠足。"
    ]
  },
  {
    "id": "adcfe4db01bb2d9501c65a05c4797eae",
    "title": "夜合花为丁子硁催妆",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "人柳腰眠，圣檀额注，犊车催下屏风。胜常道罢，腮边春晕微红。呼燕燕，唤虫虫。桂堂西、小著轻容。问伊姓氏，父名郑季，母号樊通。",
      "莺声夜半玲珑。多少帐前细咳，尔汝欢侬。今宵夜冷，劝郎文籍休攻。兰釭细，鸭炉浓。卸花簪、早傍薰笼。羡他大妇，偏怜敬礼，代掩珠栊。"
    ]
  },
  {
    "id": "adcfe4db01bb2d9502a6e5d0bdac45f4",
    "title": "换巢鸾凤 · 咏烛",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "暝色初临，正金荷灼灼，凤胫沉沉。烧残终有泪，剪断岂无心。馋脂注得十分深。光翻金粟，影动琼林。春檠上，看带笑、花开似锦。",
      "瘦沈。踌躇甚。曾记华堂，半灭情难禁。金钥传时，玉堂煎处，对对红酥翠沁。莲灯缓导上元游，兰膏浓挽平康饮。如今绛蜡，照人长是孤寐。"
    ]
  },
  {
    "id": "adcfe4db01bb2d95112ac296b261dfea",
    "title": "曲游春花朝",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秾春无限好，正云剪春罗，水铺明镜。满目红芳，记淡烟斜日，江南时景。红板桥西路，有万缕、绿杨拖径。更怜次第风光，巧斗吴娘花胜。",
      "回首夭桃露井。忆檀板银罂，那时偎并。人在花朝，有婵娟姿格，玲珑情性。自后堂分袂，长则是、如酲似病。可惜憔悴兰成，凄凉家令。"
    ]
  },
  {
    "id": "adcfe4db01bb2d958a04d3d5e3ed4cd2",
    "title": "绛都春 · 乙巳元夜",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春宵三五，正碧云合处，冰轮斜挂。暗省年光，漫数韶华，偏沾惹。平生旧事都忘也。难忘是、凤城鸳瓦。无灯无火，有花有月，偶然吟写。",
      "此夜。追欢买笑，有天街似水，暗尘随马。讵料而今，几阵东风谯楼下。吹去了、香车罗帕。春衣卸、思量如乍。且寻故老开元，月明闲话。"
    ]
  },
  {
    "id": "adcfe4db01bb2d95209af1fd95c2d44a",
    "title": "石州慢 · 忆旧，用高季迪韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "醉拍雕阑，思忆从前，泪珠频洒。东阳倦沈多愁，多病瘦躯堪把。水市津楼，奈他绣被浓香，旧时闲事偏萦惹。颠倒觅乌丝，检霜毫细写。",
      "妖冶。此夜虫虫，曾嘱监奴，葳蕤慢下。且趁湘簟，银灯邀人白打。摘尽铜签，小婢故恼人行，任他嘶断门前马。懊恼后堂前，又年光换也。"
    ]
  },
  {
    "id": "adcfe4db01bb2d95adacd6ae16e7e7ca",
    "title": "玲珑四犯月下闻笛",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "三五良霄，看云月澄鲜，幽辉盈抱。羁旅无眠，愁思几番萦绕。满园春水空蒙，映翠竹、枝枝斜袅。恰嘹喨、谁家入破，遥想小楼空悄。",
      "因思天宝梨园队，有金雁、钿蝉绝妙。更偷把、宁王玉笛，吹彻谁知道。一自华清人散，缭垣外、闲花野草。此生头白，天涯再听，伊凉别调。"
    ]
  },
  {
    "id": "adcfe4db01bb2d95208f62f9bffece09",
    "title": "霓裳中序第一咏水仙花，次尹梅津咏茉莉韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "珠栊寒粉靥。偎罢银篝红兽热。恰值青霜骚屑。有一种瑶芳，白花翠叶。海天皓月。羡玉娥、生长绡阕。斜春渚、竟川含绿，一笑嫣然绝。",
      "妙绝。顿成离别。长则伴、儿家妆箧。有时坠落帘茀。看尽人间，多少蜂蝶。五铢寒到骨，怅千里、洞庭飞雪。伤情也、旧家何处，悄对素梅说。"
    ]
  },
  {
    "id": "adcfe4db01bb2d956d0aea09beb8a91b",
    "title": "忆旧游 · 寄嘉禾俞右吉、朱子葆、子蓉",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "松陵东去路，记水程烟驿几多般。鸳鸯湖里泊，重城灯火，一派潺湲。船楼玉人行酒，碧浪泻红颜。更幂历丹鳞，绵蒙黛甲，上下哀湍。",
      "十年。成间别，想怪侣狂朋，一样啼斑。纵玉清归去，怕满天风露，犹忆人间。只是南湖柳色，憔悴不堪攀。长望语儿亭，故人为我且加餐。"
    ]
  },
  {
    "id": "adcfe4db01bb2d9521e5155ea313e851",
    "title": "齐天乐 · 暮春风雨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "小楼昨夜东风到，吹落满园空翠。时有茶烟，绝无人影，好个他乡天气。凄凉欲死，见燕剪平芜，柳拖春水。暗省从前，如尘似梦最难记。当年曲院寒食。",
      "饧香花更暖，许多情事。金斗犹温，玉钗还响，已送愁人到此。也思宽慰。奈把酒听歌，几番不是。暮雨潇潇，记吴娘曲子。"
    ]
  },
  {
    "id": "adcfe4db01bb2d9575c603c20f2a5d4e",
    "title": "水龙吟 · 江行望秣陵作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "轻舟夜剪秋江，西风鳞甲生江面。瓦官阁下，方山亭外，惊涛雪片。一带蒋州，千寻铁锁，等闲烧断。只波间皓月，流光欲下，旧曾照，金陵县。",
      "何处回帆挝鼓，更玉笛、数声哀怨。回思旧事，永嘉南渡，流人何限。如此江山，几人怜惜，斜阳断岸。正江南、烟水蒙蒙，飞尽楚天新雁。"
    ]
  },
  {
    "id": "adcfe4db01bb2d954cb11b463c4efbe7",
    "title": "瑞鹤仙 · 上元和康伯可韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "昔游思后苑。记天上月圆，人间月半。六街笑声满。",
      "看火蛾金茧，春城飞遍。琳宫琼观，随处挂、鳌山灯烂。",
      "最销魂、深巷残更，小颤门边双钏。",
      "休羡。无多胜景，有限芳辰，不堪追玩。红篝熏暖，和衣卧，谁低唤。",
      "怪流光一去，钿车罗帕，吹煞东风不转。只玉梅梢上冰轮，依然相见。"
    ]
  },
  {
    "id": "adcfe4db01bb2d9502984cf69bf3adc1",
    "title": "瑞鹤仙 · 邹程村母夫人寿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "千金今夜直。羡阿母白发，珠袍一色。称觞蓬阆侧。",
      "有南路豪家，东朝贵客。华驺列戟，向尊前、箜篌醉擘。",
      "倩何人、笑问君家，家本难忘易识。",
      "犹忆。曾陪董相，闲过邹阳，读书骑射。贤哉湛母，截剃亲为置食。",
      "看怀清台畔，夫人城上，无论功名赫奕。只膝前、有子谈天，生儿亦得。"
    ]
  },
  {
    "id": "adcfe4db01bb2d9549d2cc9cb6761eb9",
    "title": "南浦 · 泊舟江口",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "吴樯晚眺，看隔江、螺髻碧离离。龙虎销沉无据，往事不胜悲。忆昔曹公饮马，对江流、横槊赋新诗。羡三吴人物，伯符公瑾，年少更雄姿。",
      "今古芒芒天堑，卷神鸦、日暮舞空祠。多少南朝事业，断岸矗残碑。月白估船铜斗，唱西风、云水正弥祢。叹多愁洗马，销魂偏在渡江时。"
    ]
  },
  {
    "id": "adcfe4db01bb2d95a79e7af9e69e39f1",
    "title": "氐州第一秋日怀东皋诸子，用周美成韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "千片芰荷，零乱帘卷，西风人倚楼小。横竹泠泠，峭风历历，一碧远天缥缈。非淡非浓，飐水国、村村斜照。中酒心情，欲寒天气，暗催人老。",
      "三十六鳞江上少。奈无限、旧愁缭绕。沙鸟将雏，江凫傍母，秋水柴门抱。正搓橙、时候也，题糕近、龙山欢笑。写尽吴笺，盼晴空、翠屏都晓。"
    ]
  },
  {
    "id": "adcfe4db01bb2d95ff1f0dcba344b116",
    "title": "绮罗香 · 清明感怀",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绿水楼台，青春院落，又是韶华百五。饧粥榆钱，过了匆匆时序。怕今年、玉剪来时，是去年、钿车停处。最难凭、轻暖轻寒，天涯羁客甚情绪。",
      "少年此日嬉游，有窥帘绮态，当垆俊侣。一自飘流，冷落夭桃门户。西楼外、几阵莺花，北邙上、一堆羊虎。向斜阳、断碣残碑，多少横官路。"
    ]
  },
  {
    "id": "adcfe4db01bb2d95468fbe187b6d4a25",
    "title": "绮罗香 · 初夏连夜于许茹庸、仲修席上看诸郎演《牡丹亭》有作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "许掾多情，清和佳节，连夕娇歌妙舞。料得眉峰，碧到愁时都聚。记昨宵、银瑟初停，又此夜、红牙再补。看一群、灯下诸郎，依稀尽解此情苦。",
      "独有江东词客，为家山路远，倍增凄楚。回首朱门，略记虫娘庭户。好院本、全部笙箫，没心情、半生羁旅。比年时、携手听歌，多了黄昏雨。"
    ]
  },
  {
    "id": "adcfe4db01bb2d95cc1b4dc1dc3633ed",
    "title": "金盏子咏灯",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一盏红釭滟玉膏，鸳绡皱处偏凝。春夜照梳头，莲筹杳、凄清牙蒜犀钉。便教剪尽银荷，奈芳心耿耿。敲翠竹、悄唤绿翘檐前，兰灯将暝。唤遍无人应。",
      "且独自、纤手靠妆台，挑凤胫。宛转处、重思省。当时风细人静。曾偎璧带流苏，剔银虹潜等。红裯冷，空对并蒂灯花，怎生相称。"
    ]
  },
  {
    "id": "adcfe4db01bb2d95d4aa4cd100b2c6bd",
    "title": "永遇乐 · 京口渡江，用辛稼轩韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "如此江山，几人还记，旧争雄处。北府军兵，南徐壁垒，浪卷前朝去。惊帆蘸水，崩涛飐雪，不为愁人少住。难永嘉、流人无数，神伤只有卫虎。",
      "临风太息，髯奴狮子，年少功名指顾。北拒曹丕，南连先主，霸业开东路。而今何在，一江灯火，隐隐扬州更鼓。吾老矣、不知京口，酒堪饮否。"
    ]
  },
  {
    "id": "adcfe4db01bb2d95b8cafcb21c1e7ed8",
    "title": "尉迟杯 · 别况",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春江上。见鸂鷘、蒙蒙飞碧浪。草间珠露犹垂，岸左红兰才长。东风斜日，小玉门前缆乌傍。正离人、好梦初醒，双拥红篝凝想。",
      "因念十载漂零，长则在、水驿烟程来往。手把金尊和泪说，枉说是、画眉张敞。如今便、花开花谢，只凭得、红襟梁上讲。送郎行、独凭小楼，橹声水面摇响。"
    ]
  },
  {
    "id": "adcfe4db01bb2d95f381a3020ed6a200",
    "title": "二郎神春寒感怀",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "饾饤天气。况是天涯羁旅。怊怅类、浮萍飘泊久，伤情处、黯然无语。且检红绵灯下看，瞥见了、深闺针缕。想当日、执手叮咛，预料春寒如许。",
      "凝伫。沉吟欲着，几番推去。任春衣、红藤箱底阁，甘领受、疏风嫩雨。拟向春江传此意，奈江上、双鱼无据。恨点点杨花，叠叠青山，遮人归路。"
    ]
  },
  {
    "id": "adcfe4db01bb2d95aba7b7e1e8191b7d",
    "title": "二郎神咏梅子",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一株梅子，正累累、粉红墙后。问叶底枝头，为谁酸楚，却又为谁消瘦。太息春归谁来问，记不起、莺花如绣。向杳杳帘栊，阴阴院落，伴人长昼。",
      "纤手。几番小摘，巳醒残酒。更捻向妆台，玉娥低说，曾见依稀如豆。翠巳漫空，黄偏微雨，又到伤心时候。算颗颗，冷香松脆，想尔料难胜口。"
    ]
  },
  {
    "id": "adcfe4db01bb2d95d2fe3e4ea7c4743d",
    "title": "合欢带为吴陵宫掌雷赋催妆词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "羡绯罗、烛吐银墙。灯影背、响鸣珰。夹路如花还似雾，戟门前、步步荀香。剧怜春夜，花融锦瑟，月亚金堂。况画眉夫婿，清河小弟，杜曲诸郎。",
      "纱笼徐引，绣幕斜张。蓝桥捣就玄霜。琼岛仙花偏并蒂，珠帘畔、一朵笙囊。朝来更喜，五铢裙细，百子钗长。问傍人、宜称何如，生憎唤作宫妆。"
    ]
  },
  {
    "id": "adcfe4db01bb2d95a12fca9e91dbdc71",
    "title": "花发沁园春月下布席，绿萼梅花下同友人小饮",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "借月为花，将花做月，蒙蒙一树皴玉。银椀筛春，琼箫暖夜，值得珍珠几斛。冰肌睡足。更掩映、生绡六幅。念月姊彻夜孤寒，梅妃自小幽独。",
      "花影风摇蔌蔌。任春城夜阑，画鼓频续。金炉烬处，珠斗斜时，月与梅花微绿。清辉满目。拚吹灭、枝枝银烛。夜深沉、我醉休扶，和月和花同宿。"
    ]
  },
  {
    "id": "adcfe4db01bb2d954b6b53f5e376b23e",
    "title": "潇湘逢故人慢题余氏女子绣柳毅传书图，为阮亭赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "龙绡一幄，有灵芸针线，刺凤描鸾。秋水漾波澜。正洞庭归客，憔悴思还。牧羊龙女，恰相逢、雨鬓风鬟。看多少、沙明水碧，一天愁绪漫漫。",
      "却又早，来橘浦，见儿家、绡宫璇阙生寒。贵主下云端。更箱开青玉，珀映红盘。海天良夜，论恩情、可似人间。绣到此、料应长叹，眉峰斜蹙湘山。"
    ]
  },
  {
    "id": "adcfe4db01bb2d95a9eb43728ada2d21",
    "title": "潇湘逢故人慢送王亦世归汉阳兼寄怀人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "西风湘楚，正湘竹如啼，湘禽如舞。湘岸飞湘雨。更渌水微波，青山可数。几幅烟帆，采不尽、白苹红杜。想此际、仙令归舻，一派江山今古。",
      "女娥祠，巴子国，看历历晴川，萋萋芳树。风外催津鼓。恰人在洞庭，秋盈橘浦。官舫瑶琴，总弹破、沙清月苦。倩楚塞、白雁同归，并寄阿戎此语。"
    ]
  },
  {
    "id": "adcfe4db01bb2d95e72860fe6baef1f9",
    "title": "泛清波摘遍咏沼内红鱼",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "吴娘水阁，几曲金塘，时听红鱼跳波响。翳然花竹，日高舟尾浮菰蒋。妆台上。伤春天气，中酒心情，斜溜明矑还细相。照水钗倾，投饵鬟偏，几遍惆怅。",
      "朝霞漾。寄到啼椷染血，带得落花铺绛。爱尔绝代红妆，水云高旷。浑无恙。娇鸟笼底去来，美人影中生长。莫管画溪笠泽，粘天风浪。"
    ]
  },
  {
    "id": "adcfe4db01bb2d957e34cd4de958f7d1",
    "title": "击梧桐酒阑感赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "被酒阳狂，当歌慨慷，几遍雄心肮脏。芦中人，灶下养。市南屠狗，城东卖酱。更邀昔日知交，白掷剧饮，掀髯抵掌。",
      "击碎唾壶，拍碎胡琴，旧事流波一往。想像衣香，沉吟手粉，十载后堂情状。灯灺后，梦回时，曾否玉人无恙。醉后猛然思省，人生何必定多情，且潦倒、短衣射虎，学蓝田李广。"
    ]
  },
  {
    "id": "adcfe4db01bb2d959ddee5b479908cec",
    "title": "一萼红 · 寒食记事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "玉津园，记个侬门巷，渌水漾罘罳。社燕低飞，饧箫轻弄，东风隋柳如丝。正客里、禁烟天气，趁流莺、啼处立多时。蒜押双摇，药栏九转，瞥见师师。",
      "十五破瓜年纪，恰梳头才了，縆额偏迟。红玉勾人，碧虚留客，篆烟半袅金猊。魂断是、琼闺有缝，迸他修竹两三枝。料尔一春寒侧，长倚腰肢。"
    ]
  },
  {
    "id": "adcfe4db01bb2d953d2dcbeb7f2cf77f",
    "title": "薄幸 · 赋得“水晶帘下看梳头”",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "戟门春暖。红日漾、圆冰清浅。算一带、茱萸窗网，便是个侬妆院。素领巾、半幅烟绡，行来刚被微风卷。更点点斜红，溶溶泓黛，娇面欲匀还懒。",
      "恰十载、伤心事，忆钗响、衣光何限。只玉纤撩鬓，春葱縆额，一番回想肠应断。风流放诞。记千金、艳质妆成，爱映春流看。别来香阁，峭冷尖寒应满。"
    ]
  },
  {
    "id": "adcfe4db01bb2d95ef20cd7499e56ae4",
    "title": "风流子 · 南徐春暮，程昆仑别驾招饮南郊外园亭，同方尔止、孙豹人、谈长益、邹程村、何雍南、程千一赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "来时寒食近，且近耳，讵料竟残春。正仆本多愁，何妨作达，官如不醉，遮莫伤神。见此际、酒旗斜唤客，榆叶弱萦人。燕子风前，是何言语，柳条烟里，别样腰身。",
      "名园行乐处，追欢笑何限，宝马香轮。况遇风流刺史，潇洒遗民。奈东望蒋州，春潮拍拍，北来瓜渚，暮雨纷纷。还怕当歌对酒，忽又沾巾。"
    ]
  },
  {
    "id": "adcfe4db01bb2d95366736267b844955",
    "title": "翠楼吟 · 席上赠伎，时伎三日后即落乐籍",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "银甲挨筝，珠绦络鼓，清歌屈柘如缕。人到离筵里，尽眉黛、愁将碧聚。纵横玉箸。似绿柳凝烟，红兰着露。欹雁柱。一场春梦，没些情绪。",
      "他日纵过候门，只光延坊畔，樱桃一树。奈铜舆催上，更糁遍、一街丝雨。横波重注。看斜侧帽檐，销魂无语。红蜡底，新官旧主，一般胡觑。"
    ]
  },
  {
    "id": "adcfe4db01bb2d95132497994d1ce75a",
    "title": "小梅花感事，括古语，效贺东山体",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "君莫喜。羊叔子。何如铜雀台前伎。拍檀槽。横宝刀。屠门大嚼，亦足以自豪。人生有情泪沾臆。虽寿松乔竟何益。捋黄须。眺五湖。如此江山，应出孙伯符。",
      "伤心史。可怜子。卿复何为尔。大江东。一帆风。来往行人，闲坐说玄宗。连昌宫中满宫竹。白项老乌啼上屋。穆提婆。萧摩诃。且自吾为楚舞、若楚歌。"
    ]
  },
  {
    "id": "adcfe4db01bb2d9513249799ba207606",
    "title": "小梅花感事，括古语，效贺东山体",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "咸阳树。骊山路。可怜当日作事误。殷仲文。王卫军。国家此辈，要是可惜人。忆君清泪如铅水。奴见大家心亦死。令壶龃。收中吾。聊且酒酣，耳热歌呜呜。",
      "莫栎釜。行学估。羞与哙等伍。金屈卮。杨叛儿。阿奴今日，不减向子期。生子当如李亚子。奴价今年大胜婢。毂朱丹。作高官。未若小楼吹彻、玉笙寒。"
    ]
  },
  {
    "id": "adcfe4db01bb2d95e5f54e4ea46c9576",
    "title": "女冠子 · 咏美人坐禅，和彭美门原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "萧萧禅榻，百和旃檀薰透。花冠啼罢，乌龙睡熟，紫竹清幽，黄帔瘦。小袒绯罗袖。双叠湘裙红吐，花边一绺。最怜他、趺坐桃笙，一派秋红绿皱。灵山参破风幡后。",
      "奈十年前事，终向心头有。佳人不偶。记惜玉情怀，窃香时候。迦文消夙垢。正值钟声报午，苔阴移昼。问笼中白雪衣娘，一卷名经完否。"
    ]
  },
  {
    "id": "adcfe4db01bb2d95563bcb421453a8ce",
    "title": "洞庭春色甲辰除夕，怀西樵司勋、阮亭主客",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "归去来兮，斗鸡走狗，闾巷沉浮。叹臣之壮也，如人何事，身将隐矣，于世焉求。四十男儿悲老大，笑那便、车前少八驺。填胸事，看人奴笞骂，一半封侯。",
      "回首风尘萍梗，怪年来、长傍迷楼。记广陵风景，青山绿水，琅琊兄弟，长史司州。名士终朝能妄语，更头没杯中笑不休。红烛夜，对故园椒酒，想尔风流。"
    ]
  },
  {
    "id": "adcfe4db01bb2d9597031195c87adac9",
    "title": "玉山枕咏白鹦鹉",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "小院清丽。蜻蜓翼，空如水。杨花门户，梨花院落，风漾金笼，蹁跹不止。雪衣檐畔诵迦文，恰生小、怕施朱翠。有玉奴、梦醒无聊，捻琼枝、向月中调戏。",
      "尉佗台上当年事。心儿内、重提起。抛家离井，好风良夜，肠断三年，魂消万里。从来薄命玉容人，也只是、飘零如此。倩银鸿、问讯珠娘，素馨花、想此时开矣。"
    ]
  },
  {
    "id": "adcfe4db01bb2d95a6acc2cf97155625",
    "title": "沁园春 · 广陵客邸，送纬云弟之归德",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "客里送行，萧统楼头，且尽一杯。正节近清明，柳丝渐长，时逢上巳，燕子将来。兄往淮阴，弟游河北，两地翻飞立马催。斜阳外，见各天鸿雁，顾影徘徊。",
      "市楼轰饮如雷。笑我辈岂常贫贱哉。奈花号将离，尔心欲碎，地名芜苑，我赋偏哀。此去睢阳，也知怀古，有日经过古吹台。还应问，有兔园上客，狗肆奇才。"
    ]
  },
  {
    "id": "adcfe4db01bb2d9505cfcf363336b80a",
    "title": "沁园春 · 山东刘孔集招饮广陵酒家，系故郭石公宅",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "鲁国刘生，笑卖宝鞭，携上糟丘。更一时意气，徐陵袁绍，六朝才调，绿帻红鞲。如此人生，奈何不乐，况值离鸿叫暮秋。凭阑望，见风廊水榭，丹漆雕锼。",
      "当年此地风流。记画戟门开沟水头。羡羊侃侍儿，弯弓贴地，李波小妹，走马当楼。蔓草斜阳，空园丝雨，争说汾阳郭细侯。还长啸，只眼中花月，谁似扬州。"
    ]
  },
  {
    "id": "adcfe4db01bb2d95c01f638e4e06e709",
    "title": "沁园春 · 冒天季五十书赠",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "慷慨悲歌，旁若无人，进君一觞。更四弦入破，声哀以思，三更被酒，臣醒而狂。末路崎岖，旧游零落，哀乐纵横不可当。生平事，曾短衣匹马，锦瑟红墙。",
      "岁华一去堂堂。又半百蹉跎黯自伤。叹醉必沾襟，是儿可念，飞而食肉，此志难忘。人道买臣，今年富贵，路鬼揶揄笑一场。重酌酒，看玉山筵上，今夜颓唐。"
    ]
  },
  {
    "id": "adcfe4db01bb2d957b8284c1782a8aad",
    "title": "沁园春 · 泊舟惠山，看六朝松并艮岳石",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "昔岁我来，乘白羊车，着紫鼠裘。爱支离者叟，霜皮黛甲，玲珑者丈，雁荡龙湫。王谢家儿，宣和遗老，尔正愁时我亦愁。曾经过，看累朝兴废，百代王侯。",
      "别来岁月如流。叹赴壑修蛇掣不休。又风吹雨溜，几场儿戏，藤缠藓蚀，一样蜉蝣。石岂能言，树犹如此，何怪书生竟白头。重来到，吹一声铁笛，叫破孤秋。"
    ]
  },
  {
    "id": "adcfe4db01bb2d95366cc3e3368ee04c",
    "title": "沁园春 · 为泗州谢震生广文题影，兼送其之任山阳",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "我爱先生，其冷者官，其热者肠。羡康乐宣城，君之家世，蠙珠浮磬，此是家乡。人道马曹，我知鱼乐，苜蓿堆盘也不妨。吴绫上、问传神阿堵，何物长康。",
      "才成半阕凄凉。忽念尔将离黯自伤。记淡月微风，曾经批抹，好花新茗，相与平章。此去淮阴，古多恶少，我欲来游醉几场。君求我，在韩侯台下，漂母祠旁。"
    ]
  },
  {
    "id": "adcfe4db01bb2d9591c2f8b86a3fbbfe",
    "title": "八归 · 二月十一夜，风月甚佳，过水绘园，听诸郎弦管灯下。因遣家信，凄然不成一字，赋此以寄闺人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "弹得弦清，飘来笛脆，曲室诸郎歌管。他乡风月佳无比，只是中年以后，心情顿懒。",
      "遥忆故园妆阁上，镇玉臂、云鬟凄断。伤心处，何事尊前，听一声河满。",
      "却是绛河欲没，珠绳乍转，画角谯楼哀怨。旧事如尘，新愁似梦，可惜一场分散。",
      "奈天涯滋味，瞒不过、南归鱼雁。吮霜毫、才提还倦。",
      "莫虑春寒，罗襟红泪暖。"
    ]
  },
  {
    "id": "adcfe4db01bb2d952ee238bfd72829af",
    "title": "摸鱼儿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "是谁家、本师绝艺，檀槽搯得如许。半湾逻逤无情物，惹我伤今吊古。君何苦。君不见、青衫巳是人迟暮。江东烟树。纵不听琵琶，也应难觅，珠泪曾干处。",
      "凄然也，恰似秋宵掩泣。灯前一对儿女。忽然凉瓦飒然飞，千岁老狐人语。浑无据。君不见、澄心结绮皆尘土。两家后主。为一两三声，也曾听得，撇却家山去。"
    ],
    "foreword": "家善百自崇川来，小饮冒巢民先生堂中，闻白生璧双亦在河下，喜甚，数使趣之。须臾，白生抱琵琶至，拨弦按拍，宛转作陈隋数弄，顿尔至致。余也悲从中来，并不自知其何以故也。别后寒灯孤馆，雨声萧槭，漫赋此词。时漏已下四鼓矣。"
  },
  {
    "id": "adcfe4db01bb2d95398fe9e23b40b110",
    "title": "贺新郎 · 云郎合卺为赋此词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "小酌酴醾酿。喜今朝、钗光簟影，灯前滉漾。隔着屏风喧笑语，报道雀翘初上。又悄把、檀奴偷相。扑朔雌雄浑不辨，但临风私取春弓量。送尔去，揭鸳帐。",
      "六年孤馆相依傍。最难忘、红蕤枕畔，泪花轻扬。了尔一生花烛事，宛转妇随夫唱。努力做、稿砧模样。只我罗衾浑似铁，拥桃笙、难得纱窗亮。休为我，再惆怅。"
    ],
    "intro": "陈维崧出生于讲究气节的文学世家，祖父陈于廷是明末东林党的中坚人物，父亲陈贞慧是当时著名的\"四公子\"之一，反对\"阉党\"，曾受迫害。陈维崧少时作文敏捷，词采瑰玮，吴伟业曾誉之为\"江左凤凰\"。明亡时(公元1644年)，陈维崧才二十岁。入清后虽补为诸生，但长期未曾得到官职，身世飘零，游食四方，接触社会面较广。又因早有文名，一时名流如吴伟业、冒襄、龚鼎孳、姜宸英、王士禛、邵长蘅、彭孙遹等，都与他交往，其中与朱彝尊尤其接近，两人在京师时切磋词学，并合刊过《朱陈村词》。清初词坛，陈、朱并列，陈为\"阳羡派\"词领袖。即使是出身在这样一个气节之重享誉天下、书香仕宦之家的陈维崧，也颇好南风。他的同性恋人叫徐紫云。  \n徐紫云，人称云郎，是冒家的伶人，生于崇祯甲申（公元1644年），逝于康熙乙卯（公元1675年）；康熙戊申（公元1668年）时，云郎随陈其年入都，一放喉音，名动京师。龚芝麓有诗描摹其情状：“一从水绘园中住，席帽轻衫到国门。听说绕梁歌绝妙，花前还许老夫闻。”据云，徐紫云的师父名叫陈九，是前明兵部尚书阮大铖家的梨园旧工，因此云郎亦擅歌《燕子笺》《邯郸梦》诸剧。\n陈维崧于清顺治戊戌年（公元1658年）十一月抵达水绘园，始与紫云相识，至紫云清康熙十四年（公元1675年）去逝，二人交往时间长达十七年之久。陈维崧与名优徐紫云的这段生死缠绵情事，曾使无数清代士人为之倾倒，似乎成了他们心目中理想情爱的标准。\n这词细致刻画了作者的一种复杂心境：知心爱侣有新婚之喜，一方面要表示高兴，一方面又满怀醋意。两样感受搀和在一起，自然是别有一番滋味在心头。",
    "annotation": [
      "合卺（jǐn）：古代婚礼中的一种仪式。剖一瓠为两瓢，新婚夫妇各执一瓢，斟酒以饮。后多以“合卺”代指成婚。",
      "酴醾（tú mí）：亦作“酴釄”，酒名。",
      "滉（huàng）漾：荡漾。",
      "檀奴：女子对丈夫或情郎的昵称。",
      "春弓：指缠足女子所著的弓鞋。",
      "红蕤（ruí）枕：传说中的仙枕。",
      "泪花：泪珠。",
      "花烛：指结婚。",
      "稿砧：亦作“藳砧”。 古代处死刑，罪人席稿伏于砧上，用鈇斩之。鈇、“夫”谐音，后因以“稿砧”为妇女称丈夫的隐语。",
      "桃笙：桃枝竹编的竹席。"
    ]
  },
  {
    "id": "adcfe4db01bb2d95748117804560bb85",
    "title": "贺新郎 · 贺阮亭三十",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "牛马江东走。陪满座、邹枚上客，为君称寿。七叶貂蝉连凤阙，坐拥银筝翠袖。又兄弟、才雄八斗。三十王郎年正少，恰黄金铸印双悬肘。此意气，古无有。",
      "淡黄十里隋堤柳。更多少、竹西歌吹，樊川诗酒。满目关山原不恶，只是繁华非旧。算惟有、文章不朽。蔌蔌珠帘人不卷，看使君、灯火春城口。依稀羡，欧阳守。"
    ]
  },
  {
    "id": "adcfe4db01bb2d958db0ae98860e4136",
    "title": "贺新郎 · 瓜步与姜子翥",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "佛狸祠下别。看此处、江花如练，江烟似织。忆昔结交坚戴笠，江左周郎英发。正烂醉、金钗之侧。宋玉计倪俱大侠，更颍川、年少风流客。仰天啸，冠缨绝。",
      "十年往事同陈迹。恰传闻、洛阳金尽，栎阳狱急。一旦二桃疑尽释，广柳车中人出。又买得、如花小妾。送客惊心千万里，但销魂、此际真愁绝。吾自有，蒯通古。"
    ]
  },
  {
    "id": "adcfe4db01bb2d958d98a464e20c4bcb",
    "title": "贺新郎 · 甲辰广陵中秋，小饮孙豹人溉堂归，歌示阮亭",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "把酒狂歌起。正天上、琉璃万顷，月华如水。下有长江流不尽，多少残山剩垒。谁说道、英雄竟死。一听秦筝人巳醉，恨月明、恰照吾衰矣。城楼点，打不止。",
      "当年此夜吴趋里。有无数、红牙金缕，明眸皓齿。笑作镇西鸲鹆舞，眼底何如程李。讵今日、一寒至此。明月无情蝉鬓去，且五湖、归伴鱼竿耳。知我者，阮亭子。"
    ]
  },
  {
    "id": "adcfe4db01bb2d9514365a8c67c11a4b",
    "title": "贺新郎 · 月夜看梅花",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "皓魄光微渌。喜东风、琼枝璧月，清辉睩簌。顾影娉婷无一语，吴女纤腰初束。斜倚在、珠阑曲曲。看到夜深风露冷，浸檐前、一片圞圆玉。吾醉矣，共花宿。",
      "愁肠被酒还相触。且狂歌、莫言兴尽，再斟醽醁。忽忆开元当日事，中有梅妃蛾绿。何必羡、玉奴新浴。可惜楼东三十树，雨霖铃、都做连昌竹。花应叹，睡难足。"
    ]
  },
  {
    "id": "adcfe4db01bb2d950e480ff76665c4e3",
    "title": "贺新郎 · 乙已端午寄友，用刘潜夫韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "醉凭阑干吐。倚清狂、横陈冰簟，后堂无暑。闻道吴儿工作剧，吊屈龙舟似虎。我欲唱、公乎无渡。累自沉湘卿底急，枉教人、挝碎回帆鼓。楚江畔，苇花舞。",
      "陡然垒块多如许。唤灵均、前来共语，酹君椒醑。呵壁荒唐何必问，死累人间角黍。尚不及、伍胥涛怒。忽发狂言惊满座，料诸公、知我心中苦。酒醒后，重怀古。"
    ]
  },
  {
    "id": "adcfe4db01bb2d95f4a2f02fdd0f0543",
    "title": "贺新郎 · 为冒君苗催妆",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "迟日娇莺啭。簸轻风、半栏芍药，参差人面。珠络流苏犀压角，十里龙绡微卷。料好梦、一春曾选。节近菖蒲喧笑语，借五丝、先做同心缠。画梁上，乳双燕。",
      "笙歌沸处莲筹转。剪银灯、红酥檀晕，暗窥韩椽。小弟陆家工赠妇，春蚓花笺蟠遍。何况是、丹青能擅。百种烟峦俱易画，远山眉、第一须葱茜。看小试，君苗砚。"
    ]
  },
  {
    "id": "adcfe4db01bb2d95afcf379955c85fbf",
    "title": "夏云峰夏雨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "楚簟生波，湘帘着水，夏浅胜春时候。豆棚底、心情小恶，栋花外、年光空逗。记三春、帽影衣香，漫细数、疏狂未居人后。奈六幅蒲帆，归吴虽健，却又愁如中酒。况是梅天丝雨僽。",
      "尽挼蓝野水，点来都皱。一生事、秧车催去，四月景、蚕房撋就。倚小楼、看尽吴田，只漠漠阴阴。不堪回首。且白练裙，绿苔钱，闲写小词怀友。"
    ]
  },
  {
    "id": "adcfe4db01bb2d95b7e002a7294bcfed",
    "title": "引驾行柬既庭",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "全吴馆内，破楚门边十年事，记冶游作使，与卿并倚吴阊。清狂。帘前璧月，桥头画縠钿辕畔，游闲公子，红烛银筝，醉玉温香。平康。况曾经邂逅，枇杷巷口扫眉娘。想那日妖娆，唤马药栏，微雨碧城凉。",
      "难忘。无端一别，腰身瘦尽东阳。奈晓风残月，梦回酒醒，往事微茫。堂堂。问江东士女，涂辙谁令我辈妨。料章华才子，也应点、两鬓吴霜。"
    ]
  },
  {
    "id": "adcfe4db01bb2d9537744d6f9f0a0bf6",
    "title": "兰陵王 · 春恨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "香腮托。人与梨花俱弱。东风外、斜压香衾，蹙损潇湘远山角。镜鸾空掩却。愁觑玉肌减削。又不是、中酒伤春，尽日沉吟倚妆阁。唾花裙上落。奈紫栈才温，红绵正薄。水晶帘额轻寒络。",
      "更阵阵春雨，恹恹残日，小楼欲睡那便着。且自漱春酌。飘泊。旧时约。只柳绵花絮，年年如昨。绿遍平芜天又各。念马嘶门外，听来常错。清明寒食，无限恨，燕子觉。"
    ]
  },
  {
    "id": "adcfe4db01bb2d950813713bc54bb793",
    "title": "十二时偶忆",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绵蒙二月如酥雨，做出销魂天气。更独客、冷清清地。拚只向、红篝倚。灯灺香焦，天寒酒醒，往事难提起。想那日、元夜迷藏，褉日秋千，人在绿杨丝里。更当初、戟门嬉戏。",
      "一部烟花轶记。帘畔分钗，屏间惜曲，无限恹恹意。便海棠月上，夜深谁放花睡。奈几年、飘零羁旅，已隔千山万水。昨岁铜街，记曾一见，隐隐卓金车子。恰柳花如梦，又早香轮过矣。"
    ]
  },
  {
    "id": "adcfe4db01bb2d95bdb4d6809229118e",
    "title": "大酺七夕坐客大合乐，漫赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "历历银飙，帘外落，又是一番节序。今宵停宝杼，正南部烟花，西风牛女。端正窥帘，轻狂唤盏，多少良俦俊侣。有白发何戡，青春张绪，流商刻羽。渐露湿瓜筵，月穿针孔，纱橱无暑。醉摇栀子树。",
      "是郁金、堂后西偏路。谁知道、三生杜牧，前度刘郎，重来还到听歌处。钿盒一朝分，记不起、长生私语。算此际、情偏苦。离多会少，岂独天边河鼓。客且歌完金缕。"
    ]
  },
  {
    "id": "adcfe4db01bb2d953f051769ba3c71b8",
    "title": "多丽 · 题余氏女子绣陈思洛神图，为阮亭赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "问多情，今古谁堪雄长。也无如、曹家天子，西陵台上虚帐。更传闻、东阿子建，年少情绪骀荡。水上明珠，波间翠羽，洛神一赋，神飞魂怆。只一事、家王薄行，难对中郎将。恐他日、黄须儿子，亦起非望。",
      "又剪出、轻云态度，绣成流雪情状。叹香闺、一双纤手，比似文心谁瑜亮。便使当年，袁家新妇，自临明镜图娇样。也还怕、传神阿堵，宛转须相让。凝眸处，婀娜华容，千秋无恙。"
    ]
  },
  {
    "id": "adcfe4db01bb2d953cb38c5c72fd1e0b",
    "title": "多丽 · 为李云田、周少君宝灯题坐月浣花图",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "暖红篝，月轮斜挂妆楼。恰雅称、香闺心性，下阶小试莲钩。好风筛、窗纱影碎，凉露浸、簟縠纹流。裙带微飘，玉奴私语，人生易值此宵不。何况是、楚天巫峡，嫦娥别种清幽。羡此夜、月光人面，端正温柔。",
      "渐满砌、竛竮红药，如啼欲睡疑羞。倩轻绡、秋棠宜盥，央小玉、夜合将收。更与传言，月波堪舀，莫问银床玉井头。想像处、花前人月，永夜费凝眸。还只怕、画图难肖，搦管增愁。"
    ]
  },
  {
    "id": "adcfe4db01bb2d950c6a1beb910e6c2e",
    "title": "六丑 · 孙坦夫招饮女史澹容家分赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "转瓣莲巷左，见梵宇、粉红墙角。恰值个侬，晓妆匀面药。花冠喔喔。正蝉窗象格，西风轻飐，有碧桐花落。亵纨秀鬋工调谑。人是双文，艺精六博，种种玉纤花弱。喜宿酲微析，春心犹恶。",
      "酒狂如昨。但人生行乐。此际秋娘，最怜轻薄。樽前况有韩嫣，碧云天偷擪，鸾箫低学。更主是、多才孙绰。平康巷、膝席分曹，满座雄谈马槊。嘱金吾、莫收更钥。别来时、斜倚朱兰口，偶然思著。"
    ]
  },
  {
    "id": "adcfe4db01bb2d950b78b160fa36a012",
    "title": "六丑 · 丙午元夕雨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "听今宵疏雨，也算做、一年元夕。旧事流波，一往如何觅。香街马迹。记常年灯市，鞭丝帽影，有许多相识。阑珊灯火梅精立。雅淡衣裳，轻盈姿格，人月同时一色。便旁人也道，此是秦虢。",
      "萍踪顿隔。怕旧时李益。昔日君平，无人怜惜。檐前点点滴滴，似替人流泪，学人凄恻。拚此去、花朝寒食。都只向、雨雨风风，趖尽春光九十。红篝拥、夜寒侧侧。拟此情、并春柑传与，何由寄得。"
    ]
  },
  {
    "id": "adcfe4db01bb2d95120085dcf3e50bd6",
    "title": "夜半乐 · 春夜观小伶演葛衣剧。任西华故事也",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "当时江左才调，乐安任昉，风丽推无偶。记骠骑陪轩，秘书把袖。青宫好士，朱门结客。更闻出入宫辇，翱翔苑囿。奈玉树、人世偏难久。诸郎憔悴至此，西华东里，南容北叟。漫细数、平生密亲懿友。",
      "葛帔谁嗟，练裙畴惜，可怜野鲜动轮，门稀渍酒。想此事、将毋古今有。阅此不觉，满泻琼舟，狂斟玉斗。我论绝交君信否。倘然疑、君再听当筵红豆。算兰簿、何必筹身后。清歌且喜帘垂绣。"
    ]
  },
  {
    "id": "adcfe4db01bb2d95778648b7fd52cb8d",
    "title": "六州歌头 · 邗沟怀古",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "江东愁客，隋苑暗经行。莺语滑，游丝细，夹衣轻。正清明。追忆当年此际，楼台外，秋千畔，棠梨树，垂杨渚，玉箫声。一自风烟，满目伤心煞，水绿山青。看江都虽好，旧迹巳飘零。憔悴兰成。意难平。",
      "念寄奴去，黄奴老，今古事，可怜生。回头望，隔江是、石头城。草纵横。楼船南下日，君王醉，未曾醒。宫车出，晚鸦鸣，使人惊。惟有一江春水，依稀似、旧日盈盈。想参军鲍照，欲赋不胜情。此恨曾经。"
    ]
  },
  {
    "id": "adcfe4db01bb2d955a62dd2afd8f641f",
    "title": "小诺皋夏雨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "密洒修梧，轻敲疏竹，一雨碧天如此。正日长亭院无聊，羁人徙倚。满目烟潭草阁，多少红兰白芷。更明珠、泻向荷钱容裔。极浦沉沉，前汀弥祢。又小楼、玉箫和雨。吹入愁人心里。",
      "无限事，思量起。此际凭阑，几回推枕，总是故园千里。忘不了、冰簟生寒，玉钗著水。风景而今依旧，无奈鬓丝不似。拚流落、楚尾吴头而已。今夜楼中，明朝篷底。便潇湘、宋玉悲秋，未必此情堪比。天欲暮，雨不止。"
    ]
  },
  {
    "id": "adcfe4db01bb2d95bb98c21494d4eb5a",
    "title": "宝鼎现 · 甲辰元夕后一日次康伯可韵。是岁元夜月食",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "星桥未锁，火树仍放，风光清绮。浑不散、游童白马，杂沓笙箫阗宝砌。香奁畔、又夜情思整，笑看兰釭结蕊。渐耿耿、金波万顷，一派天街似水。昨夜辜负无眠意。枉费尽、描朱刷翠。问天上、素娥因甚，杳若秦楼嬴女吹。",
      "倚桂树、盼广寒车骑。无质雾迷三里。元宵夜、一钩残月，仄在碧云堆里。幸值今宵，重轮现、泰阶重履。只邹枚渐老，何日宸游陪侍，趁良夜、向春城醉。醉语如花伎。叹光景、好处难圆，月也与人无二。"
    ]
  },
  {
    "id": "adcfe4db01bb2d95ecb22e5de7c132ac",
    "title": "怨朱弦寄菑川毕载积使君",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "忆水嬉、天气鲜新。兰叶离离，燕子纷纷。卖饧时候，韶光妖冶撩人。乐游原上，平康曲里，舞衫歌扇如云。更广陵水色，半是堆蓝，半是拖银。楼上珠轩九曲，船上湘帘四面，一样无尘。还争羡、绿杨低处，刺史留宾。",
      "正吴娘、细脍红鳞。玉箫作使，绣簟横陈。小史菱花，妖童荷叶，宜笑宜嗔。娇歌一曲，美酒千巡。忽见夕阳零乱，且随着、袅袅金鞭，隐隐香轮。早办两行灯火，留待参差归骑，同入城闉。奈此日、依稀记省，事巳前春。"
    ]
  },
  {
    "id": "adcfe4db01bb2d95e478d6ba2a452913",
    "title": "三台 · 春景。用万俟雅言清明原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "又红闺挂残斜月，香尘镂完微雨。整飞蝉、一望碧虚前，见皎镜、溶溶南浦。风光泛，渐蘸垂杨缕。三春景、如花似雾。秋千社、淡日浓烟，蹴鞠队、繁筝急鼓。料凤城钿车宝毂，不住纷纷来去。唤桂子、小玉报花香，日暖与、隔墙邻女。踏青须、结伴东郊路。",
      "看多少、绣帘珠户。喜今日、满院晴丝，怕明朝、一庭落絮。更杜宇唤取春老，榆钱压将春暮。忆去年、元夜玩灯时。曾立在、火阑珊处。转盼又、星桥燃蜡炬。闹蛾儿、红楼紫府。休沾惹、窃玉闲愁，且安排、寻香公务。"
    ]
  },
  {
    "id": "adcfe4db01bb2d957642b69587de2b72",
    "title": "抛球乐 · 咏美人蹴鞠",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "闻道凝妆多暇，蝉鬓娇嫭。匀面才了，縆额初竟，纤纤眉妩。",
      "蘸画縠、翠羽低飞，垒香阁、红襟新乳。正好作剧寻欢，小叠鱼笺，遍约嬉春女。",
      "向暖日红楼，商量细数。氤氲粉泽，喧阗笑语。算白打秋千，和格五、总然无意绪。",
      "且水晶帘畔，斜穿鞠域，相邀同去。此际绰约轻盈，娇花百朵，琼枝一树。",
      "宝钗松，罗袜小，争漾绛绡穷裤。玉醉花欹，吹乱红巾几缕。",
      "一泓香雪，临风慢舞，仿佛似、滚琼闺絮。更香毬将坠，最怜小玉多能，傍衬凌波微步。",
      "渐蹴罢春憨，扶鬓影、娇喘浑无语。小换轻容，满身红雨。"
    ]
  },
  {
    "id": "adcfe4db01bb2d956a87f33234d1464f",
    "title": "哨遍咏弹筝",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "何处放娇，砑罗裙上，一寸销魂地。倚桃笙、恰恰罢梳头，正是恹恹天气。上青楼轻拢，鬓枣乍挨，纤笋万种情如水。正搭定鲛绡，妆完义甲，十二钿蝉栉比。对玉荷清影颤琼枝。又小语流莺上柳丝。慢捻斜搊，鬟亸衫偏，那人情味。似秋夜楚天。急雨弹入空舲里。鼓神弦、含商嚼征尽伶俐。",
      "拍碎棠梨，唱残红豆，一双玉剪低还起。印粉痕图，凝愁声重，碧到眉峰无际。怪窗前、蔌蔌落红轻坠。见十五、檀奴绿窗西。要窃听、曲中私意。不觉阁住银筝，婉转筹身世。种玉前缘，簸钱旧事，脉脉萦牵不巳。家乡秦陇几时归。此曲可怜犹在耳。"
    ]
  },
  {
    "id": "adcfe4db01bb2d953382716a82572945",
    "title": "戚氏 · 柬程村、文友",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "想当年。黄公垆畔兴翩翩。盘马雕龙，春风门巷盛貂蝉。",
      "有邹阳董相，一时赏誉重琅玕。略记旗亭游处，都相似、尔我周旋。",
      "自许上流，人称名士，终朝蹋臂萦牵。更儿呼德祖，弟畜灌夫，意气无前。",
      "忆唱绿帻金丸。风流放誔，并坐响鹍弦。仿佛是、巷名金线，幕号红莲。",
      "回中下杜，油壁雕鞍。曾经坠粉遗钿。狂奴减未，痴人死未，诟厉语亦相怜。",
      "分携成旧雨，酒阑追省，一往凄然。同学少年虽健，奈酒徒、散尽不堪言。",
      "道政坊头，延秋门外，忆了万千千。论窥帘、映柱人何限。",
      "都分付、碎雨零烟。念故人、一样艰难。总萧瑟、江南庾子山。",
      "写瑶琴怨，我弹未了，又怕君弹。"
    ]
  },
  {
    "id": "adcfe4db01bb2d95a610ea39e18430f7",
    "title": "莺啼序 · 春日游平山堂即事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "三月雷塘口，多少游丝浴鹭。正潋滟、文縠初平，金沟种满芳树。",
      "屏幕津楼斜蘸水，秋千春院闲吹絮。喜夹衣初试，艇子一双摇去。",
      "阵阵鬓丝，层层帘影，齐问平山渡。隔船纱，袅袅婷婷，影落绿波深处。",
      "照菱花、水面明妆，唱竹枝、风前诗句。又东园、芍药才红，金铃争护。",
      "兰桡小拢，看绕径裙花，漾尘微步。渐铺遍氍毹，玉笋飞觥，春纤拂素。",
      "红子低敲，青梅小摘，阑干却立频回顾。蓦地见、玉钩斜下路。",
      "伤今吊古，黯然偷注横波，此处是隋皇墓。几番怊怅，流水东风，往事浑无据。",
      "且趁江流正滑，好放蜻蛉，慢摇纨扇，重歌金缕。暝翠将沉，船头欲转，茱萸湾子红桥下，妒游童、宝马将人觑。",
      "可怜此际归来，两岸榆钱，一天丝雨。"
    ]
  },
  {
    "id": "adcfe4db01bb2d954b63918e6f2b52d7",
    "title": "摸鱼儿 · 清明感旧",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "正轻阴、做来寒食，落花飞絮时候。踏青队队嬉游侣，只我伤心偏有。休回首。新添得、一堆黄土垂杨后。风吹雨溜。记月榭鸣筝，露桥吹笛，说著也眉皱。",
      "十年事，此意买丝难绣。愁容酒罢微逗。从今纵到岐王宅，一任舞衣轻鬭。君知否。两三日、春衫为汝重重透。啼多人瘦。定来岁今朝，纸钱挂处，颗颗长红豆。"
    ]
  },
  {
    "id": "adcfe4db01bb2d953153f804af957848",
    "title": "摸鱼儿 · 春雨哭远公",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "怪连宵、暗风吹雨，伤心事竟如许。啼衫不恨分飞早，只恨论心何暮。溪畔路。昨岁里、善权艇系垂杨树。洞门把炬。正古寺苍凉，乱山葱翠，长啸落松鼠。",
      "沉思极，不是薤歌声误。从来易散难聚。衰年故国逢知己，天也把人轻妒。情最苦。记前日、文园一卷多情句。病中亲付。怕碎墨零纨，尘昏蠹损，和泪夜深抚。"
    ]
  },
  {
    "id": "adcfe4db01bb2d95b7d3f6171167c2ec",
    "title": "摸鱼儿 · 早春雪后柬云臣",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雪初干、银僵玉偃，冰牙犹挂檐霤。㶁㶁春泥连巷陌，间者阔焉何久。君知否。闻说道、还京节镇喧刁斗。鼍吟兕吼。正万斛馀皇，千群组练，将压大江口。",
      "吾老矣，那顾涛飞山走。长自寻花问柳。春光满眼原非恶，况值小梅红逗。箫管奏。只可惜、檀槽金缕人非旧。催成皓首。待三市月华，六街灯放，同饮夜桥酒。"
    ]
  },
  {
    "id": "adcfe4db01bb2d95f6cf6e2bced59b3e",
    "title": "摸鱼儿 · 哭王生",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "记年来、百无俚赖，聊将小令闲做。同巷有人才最敏，艳句颇能赓和。花影赓。写小字斜行、各色蛮笺大。携来诧我。任腻柳豪苏，一宵立办，诡说蠹馀课。",
      "谁能料，弹指一坏长卧。伤心腹痛车过。历历前游还在眼，邻笛吹来入破。刘白堕。算浮世生前、对语惟君可。慎毋计左。不信看城南，王郎新冢，夜雨绿苔涴。"
    ],
    "annotation": [
      "题注：王生常数夕作词数百首，诡云旧作，其敏黠如此。故篇中及之。"
    ]
  },
  {
    "id": "adcfe4db01bb2d95d6e1389971d0e438",
    "title": "摸鱼儿 · 澄江客舍水亭前有野鹤，二日饮啄行潦中。余伤其凌霄之质而辱在泥涂，词以唁之",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "倚西风、徘徊骋望，细流淰淰如许。月榭水轩临断岸，落木乱鸦无数。谁延伫。有两两幽禽、莎径频来去。柳阴深处。看满陂芦苇，一川葭菼，何计可留汝。",
      "思前事，处士亭栽梅树。岳阳楼枕湘楚。玉京碧海闲风景，何限吹笙伴侣。时已暮。剩满眼鸡群、哙等为公伍。相怜不语。笑古往今来，事多如此，且听夜窗雨。"
    ]
  },
  {
    "id": "adcfe4db01bb2d95895e9eba6f7d5b95",
    "title": "摸鱼儿 · 早春接山阳陆密菴先生札兼惠我《月湄词》，赋此奉酬",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "怅连宵、暗风吹雨，春寒歇在帘罅。忽闻鹦鹉笼中说，谁送香词来也。披咏乍。似脱线真珠、乱向窗栊洒。篇篇无价。便周柳纤柔，辛苏感激，材尽出君下。",
      "为君说，我有鹅笙麝帕。能将风月吟写。旗亭他日从君宴，准拟避君三舍。君莫讶。纵牛峤顾夐，今日谁怜者。花间曲罢。又孟蜀宫前，摩诃池畔，春草绿盈把。"
    ]
  },
  {
    "id": "adcfe4db01bb2d9525c8b859803b6984",
    "title": "摸鱼儿 · 莼",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "忆家乡、此时节物，四围槲叶攒锦。沿湖小弄莼丝滑，已觉水香微渗。论食品。应不数、鸡酥羊酪侯门沈。流涎那禁。伴玉脍鲈腮，雪花盐豉，微雨小桥饮。",
      "长安道，惆怅愁潘瘦沈。谁忺涞酒初窨。黏匙凝盌知何限，绝忆吴娘烹饪。浑未审。笑洛下、季鹰归也还由恁。思他则甚。拚一夜西风，五湖船上，倦觅绿蓑枕。"
    ]
  },
  {
    "id": "adcfe4db01bb2d952ee238bf00fc2d12",
    "title": "摸鱼儿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "记宵来、老颠欲裂，要骑碧海狞凤。铜荷烛泪荧荧滴，沾满衫儿嫌重。缭桂栋。记留住金鞭、不放狂奴控。公荣伯仲。任银井堆霜，晶屏漏月，药玉半船冻。",
      "吾生事，须付酒经茶董。不然带眼移孔。杯阑忽忆家乡好，万点暗香浮动。亭楚颂。更一片笋园、茗岕连唐贡。晴螺翠涌。且浣却京尘，欹将冰枕，低选客窗梦。"
    ],
    "foreword": "宋牧仲、谢方山、曹实菴、正子四先生招同人雅集。次日，正子和光融谷词见赠，即依原韵奉酬。"
  },
  {
    "id": "adcfe4db01bb2d95c1bf9bd1c709e5e1",
    "title": "摸鱼儿 · 咏窝丝糖",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "袅春灯、赤瑛盘内，丝丝缕缕难理。平生说饼题糕兴，惯与群儿争嗜。铜驼市。曾趁遍、卖饧小担箫声底。何曾见此。总输与筵前，轻松纤软，弱雪不胜齿。",
      "摩挲罢，仿佛梦华小记。依稀南内遗制。当初赭帕低笼处，分赐龙孙凤子。今何似。似宋嫂鱼羹、又似杨妃荔。天家往事。也不信宫娥，晓寒呵手，搓得恁般细。"
    ],
    "annotation": [
      "题注：糖出大内遗制。今西山一老中监尚能为之，后恐遂失传矣。"
    ]
  },
  {
    "id": "adcfe4db01bb2d957eb0e07068b9f6fd",
    "title": "摸鱼儿 · 题徐电发《枫江渔父图》",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "问何人、生绡滑笏，皴来寂历如许。孤篷几扇西风底，滴尽五湖疏雨。垂弱缕。尽水蔓江荭、信意牵他住。寄声鲂𩼈。总来固欣然，去还可喜，知我者鸥鹭。",
      "行藏事，不是如今才悟。浮名休再相误。人间多少金貂客，输却绿蓑渔父。谁唤渡。早万木酣霜、红到消魂处。湛湛枫树。又遥衬芦花，摇晴织暝，闹了半汀絮。"
    ]
  },
  {
    "id": "adcfe4db01bb2d95c4c39fbc742156d4",
    "title": "摸鱼儿 · 题龚节孙仿橘图",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "有兰陵、宁馨年少，风前玉树姚冶。缚茆树栅东溪畔，正傍樊川水榭。谁图画。画秋后、霜柑百颗高低亚。寒香噀射。拟楚颂名亭，追踪坡老，此意尽潇洒。",
      "人间世，总是蜗牛传舍。休矜文采儒雅。海田几遍栽桑后，万事虚舟飘瓦。蜀山下。有苏子祠堂、老木曾连把。如今尽也。便结得亭成，他年志遂，后日谁怜者。"
    ],
    "annotation": [
      "题注：节孙兰陵人，卜居阳羡，慕东坡之为人，故为斯图以明志。"
    ]
  },
  {
    "id": "adcfe4db01bb2d954c548999674ded2b",
    "title": "沁园春 · 咏菜花",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "appreciation": "此词咏菜花，并未明言“菜花”，却处处把菜花写得明丽鲜艳，婀娜多姿，贴切而又传神。上片描绘旖旎春光，大地美景。先写杏腮低亚，柳丝浅拂，作为衬托，再写菜花“映粉红墙低，一片鹅黄”。下片写其娇艳。“纵非花非草，也来蝶闹；和烟和雨，惯引蜂忙。”此花娇处，能使观里夭桃断肠。结句更渲染出春光无限。全词工丽别致，曲尽其妙，鲜艳明媚，含蓄蕴藉。 ",
    "content": [
      "极目离离，遍地蒙蒙，官桥野塘。正杏腮低亚，添他旖旎；柳丝浅拂，益尔轻扬。绣袜才挑，罗裙可择，小摘情亲也不妨。风流甚，映粉红墙低，一片鹅黄。",
      "曾经舞榭歌场，却付与空园锁夕阳。纵非花非草，也来蝶闹；和烟和雨，惯引蜂忙。每到年时，此花娇处，观里夭桃已断肠。沉吟久，怕落红如海，流入春江。"
    ],
    "annotation": [
      "离离：繁茂貌。",
      "旖旎（yǐ nǐ）：繁盛，轻盈柔顺。",
      "“鹅黄”句：指菜花之娇嫩。 "
    ]
  },
  {
    "id": "adcfe4db01bb2d9576642e2a4145bb1c",
    "title": "采桑子 · 题画兰小册二首， 兰为横波夫人所绘",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "【其一】",
      "回思吮粉调铅日，紫菂缃芽。露蕊烟葩，压倒南唐落墨花。",
      "杜兰香去多时了，碎绵零纱。飘泊谁家，剩有眉楼小篆斜。",
      "【其二】",
      "后堂丝管亲曾醉，衮遍筝琶。舞煞蛮靴，百幅红兰出内家。",
      "左徒弟子今谁在。只有章华。沦落天涯，忍看灵均九畹华。"
    ]
  },
  {
    "id": "adcfe4db01bb2d95aca8f2f4f38b3099",
    "title": "蝶恋花 · 春闺和漱玉词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晓起春酥呵又冻。风卷西楼，似怯红栏动。欲倚自怜无与共，和愁况是纤腰重。",
      "花影看看移半缝。獃觑庭阴，蹴损鞋尖凤。莫怪难凭惟好梦，鹊声也把愁人弄。"
    ]
  },
  {
    "id": "adcfe4db01bb2d95918a4b02fb61df65",
    "title": "蝶恋花 · 魏里钱尔斐先生向有四月《蝶恋花》「戏」字韵词，病中偶次其韵并索蘧庵珍百竹逸云臣和八首",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "【其一】",
      "四月荆南山更翠。山下人家，都被岚光腻。南郭莺声才满市，东邻榆荚还缒地。",
      "问讯茶园开也未。穀雨过头，记起旗枪事。自是茗柯饶实理，酪奴水厄休相戏。",
      "【其二】",
      "四月荆南堪买醉。雪片鲥鱼，触网连湖起。色斗新鹅松粉细，樱红笋绿玫瑰紫。",
      "更有莼羹才下豉。一盏醺醺，醉倒新沙嘴。射虎屠龙非我事，天晴且趁游蜂戏。",
      "【其三】",
      "四月荆南山雨至。淅淅蒙蒙，碧窨双溪尾。水槛科头闲徙倚，笛声吹得波纹碎。",
      "小院日长惟好睡。睡足挥毫，自笑无新意。满幅诅神兼骂鬼，先生惯以文为戏。",
      "【其四】",
      "四月荆南春去矣。点点花飞，别我弹红泪。所幸东街连古寺，木香莺粟还堆砌。",
      "汲水浇花心暗喜。小啜龙团，管甚人间世。更上危巢探鹊子，老来爱与群儿戏。",
      "【其五】",
      "四月荆南多赛会。隔浦丛祠，日日村巫醉。午后楝花风乍起，打门社首分鹅胾。",
      "一饱欣然无个事。走趁杨花，飘荡东村里。腰鼓盲词随处是，分棚又看梨园戏。",
      "【其六】",
      "四月荆南桑柘美。泥就蚕房，雪净无尘滓。红帖糊门多禁忌，家家阿妇劳纤指。",
      "笑语小姑应夜起。好事今冬，早把衣裳备。推却缫车佯不理，小姑为恼前言戏。",
      "【其七】",
      "四月荆南天著水。浓淡溪山，染做修蛾翠。拂晓家童呼入市，半笼携得含桃至。",
      "一幅斜阳红到寺。新笋排枪，数遍那能记。浴佛人归深径里，邻闺儿女灯前戏。",
      "【其八】",
      "四月荆南风景异。乍雨还晴，晴雨都无次。欲认前村浑不似，茫茫万顷黄云腻。",
      "一巷柴门谁夜闭。打麦声中，隐隐猧儿吠。酒辣饼香真足喜，灶前抟黍添丁戏。"
    ]
  },
  {
    "id": "adcfe4db01bb2d95cb0b09a8e7a33e6f",
    "title": "蝶恋花 · 五月词仍用前韵八首",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "【其一】",
      "五月荆南梅雨至。好贮天泉，竞涤空斋器。豕腹龙头堆满砌，庭前新改瓶罂肆。",
      "溅沫倾珠差足喜。亟唤樵青，活火须先炽。道是茶声还不是，依稀松鬣拿风戏。",
      "【其二】",
      "五月荆南饶好味。笋脯茶油，都上蛟桥市。细切黄瓜凉欲嚏，厨香正熟长腰米。",
      "饱饭风前贪美睡。剥啄谁欤，佳客催人起。库里葛衣新岁质，迎宾且学披裘戏。",
      "【其三】",
      "五月荆南花未已。各色戎葵，浓淡摇轩砌。闻道街南花更丽，殷勤乞取三升子。",
      "待得明年栽满地。簇绣铺茵，便作花城矣。此是贫家真富贵，人间富贵还如戏。",
      "【其四】",
      "五月荆南新涨至。一片茭芦，总把川光翳。阁外溪风来也未，阴阴先作铿鍧势。",
      "水郭涟漪逾十里。买件蓑衣，走入渔翁队。日落笛声篷背起，封侯不换垂纶戏。",
      "【其五】",
      "五月荆南蒸湿翠。墙角苔生，础润垣衣腻。院静日长沈水费，瞢腾兀坐思陈事。",
      "忆看京江江万里。烂若银盘，倒插金山寺。雪片崩涛飞彩帜，妙高台下龙舟戏。",
      "【其六】",
      "五月荆南佳节至。角黍堆盘，嫩绿窗前醉。绛缕丝丝斜缠臂，钗符颤罢帘痕碎。",
      "五毒罗囊裙带系。始信人生，骑虎非难事。折得海榴红染袂，蒲根镂作葫芦戏。",
      "【其七】",
      "五月荆南多酒会。蜜蟹糟蛏，新自江船寄。杏酪搅酥偏沁肺，桃膏红透冰瓷内。",
      "万事苍茫休问矣。餔啜吾生，此举强人意。闲看雨丝蛛网缀，分明空里穿珠戏。",
      "【其八】",
      "五月荆南秧早莳。黄纸飞来，温语从天至。见说东南民力敝，秋租减半明年事。",
      "比屋欢腾还雪涕。只恐来年，还似常年例。我语村农休过计，官家自古言无戏。"
    ]
  },
  {
    "id": "adcfe4db01bb2d95f8b54ca63ba62bf7",
    "title": "蝶恋花 · 六月词再用前韵八首",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "【其一】",
      "六月荆南村贴水。蒲苇成丛，屋傍渔庄尾。溘溘野风波面起，湖梢直灌桥门里。",
      "白发老翁无个事。掩罢柴扉，选块阴凉地。招手老妻牵稚子，团团听话隋唐戏。",
      "【其二】",
      "六月荆南天似醉。雨嫩如无，恰又吹来细。赢得遥山都欲睡，模糊失却青螺髻。",
      "檐溜渐删删不已。忽见中庭，一缕晴虹起。那禁群儿争笑指，碧翁也著斑斓戏。",
      "【其三】",
      "六月荆南蒸暑气。过了梅天，市上无兼味。白小黄鱼稀少至，老饕镇日涎垂地。",
      "红糯新炊淘苋滓。蚬酱葵羹，也自饶风致。鼓腹陶然吾足矣，瓜棚之下闲游戏。",
      "【其四】",
      "六月荆南闲也未。一月停忙，暂缓官粮比。闻道开徵今日始，新丝卖了来城市。",
      "不信何花名茉莉。却与侬家，白豆花相类。笑煞长桥桥上子，市儿惯取村儿戏。",
      "【其五】",
      "六月荆南多水市。鞋样凉船，柳树根头舣。茭白菱红排氿尾，渔翁又粜鸡头米。",
      "一望风荷兼雨芰。才见钱钱，又早田田矣。剥罢莲蓬何处使，挼来做个人儿戏。",
      "【其六】",
      "六月荆南蝉早沸。做暝连阴，夏已赊秋意。莫谓晚凉饶爽致，田禾最怕床头被。",
      "长日经营无好计。枕上诗成，记又无头尾。且拾厨中青鸭子，糊他一盏萤灯戏。",
      "【其七】",
      "六月荆南人早起。倚阁看云，云气朝朝异。夭矫轩腾兼蔚跂，火云烧却铜峰翠。",
      "蜃国那须夸海市。换狗更衣，反覆须臾耳。若问世间还胜此，天公聊学人情戏。",
      "【其八】",
      "六月荆南门屡闭。壁上乌巾，挂著多时矣。客到蕉窗时一启，不迎不送贪徒跣。",
      "问我新编今有几。叩首主臣，夜火烧残矣。消夏只馀词一纸，君休哂我篇篇戏。"
    ],
    "annotation": [
      "「挼来做个人儿戏」句：小儿剥莲蓬，以线缚之，反裘振袂，俨然老翁，名莲蓬人儿。",
      "「田禾最怕床头被」句：六月谚云：「床上盖了被，田中无了米。」"
    ]
  },
  {
    "id": "adcfe4db01bb2d95b445e01544709cab",
    "title": "蝶恋花 · 夏日睡起即事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "几日戎葵阶下长。烟腻吴天，难得心情爽。风袅茶烟斜翠幌，燕雏争把香泥抢。",
      "窗小绿阴偏簸荡。梦觉循墙，暗地闲来往。谁打楼前铜砌响，熟梅自落中门上。"
    ]
  },
  {
    "id": "adcfe4db01bb2d957e37f1a3d44ac3b7",
    "title": "蝶恋花 · 本意",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "记在绣裙亲见汝。深院潜行，蓦又花间遇。缀绿黏红无定处，蒙蒙扑遍东园路。",
      "艳粉退来还几度。天若多情，休遣春光暮。拆了秋千飞却絮，成团滚过墙头去。"
    ]
  },
  {
    "id": "adcfe4db01bb2d9534beaa3a0973e5da",
    "title": "蝶恋花 · 咏水仙花",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "小小哥窑凉似雪。插一瓶烟，不辨花和叶。碧晕檀痕姿态别，东风悄把琼酥捻。",
      "滟潋空蒙天水接。千顷烟波，罗袜行来怯。昨夜洞庭初上月，含情独对姮娥说。"
    ]
  },
  {
    "id": "adcfe4db01bb2d95cffeb5557ec23c49",
    "title": "蝶恋花 · 清明同诸子集原白斋中",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "柳线黄时雏燕乳。为拣芹泥，掠尽廉纤雨。今日风光刚百五，新晴鬭煞新妆妩。",
      "须听尊前喧画鼓。照眼花枝，负了卿何苦。不信试看风起处，乱红砌满春归路。"
    ]
  },
  {
    "id": "adcfe4db01bb2d95a9418fc28a072cc4",
    "title": "婆罗门引 · 题露筋祠",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "露筋祠下，寒篷淼淼去何之。停桡一问灵旗。怊怅千年古庙，陈迹几人悲。",
      "只风前燕子，雨后棠梨。",
      "俯仰歔欷，凭吊处，更怜谁。惟有淮阴漂母，一样蛾眉。",
      "估船争泊，问何人、拂藓一题诗。依稀见、玉佩珠衣。"
    ]
  },
  {
    "id": "adcfe4db01bb2d95888dc9608361dfac",
    "title": "婆罗门引 · 香橼",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晚风千颗，累累才与画檐平。绽来刚趁秋晴。怪底匀圆如许，青女手搓成。",
      "乍回廊小摘，冷韵旋生。",
      "冰瓷翠罂，压叠在、小红檠。弄影夕阳黄处，檀晕偏明。",
      "空香如雨，最宜人、昨夜恰微酲。何须数、西崦霜橙。"
    ]
  },
  {
    "id": "adcfe4db01bb2d9509df259a6aa56ba0",
    "title": "真珠帘 · 题宋牧仲枫香词次曹实庵韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "当时红杏尚书句。宋玉今朝风赋。萤火柳绵词，斗阳阿激楚。",
      "五色蛮笺螺子墨，渲染彀、微云疏雨。凄苦。满歌坊粉壁，舞巾纨素。",
      "一曲减字偷声，听小屏风后，玉箫潜度。低啭隔林莺，碎一庭花露。",
      "鹍鸡又砉关山调，似万马、凭秋而怒。相诉。我中年以后，冰弦怕鼓。"
    ]
  },
  {
    "id": "adcfe4db01bb2d958f3294dcc912e691",
    "title": "哨遍 · 咏弹筝",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "何处放娇，砑罗裙上，一寸销魂地。倚桃笙、恰恰罢梳头，正是恹恹天气。",
      "上青楼、轻拢鬓枣，乍挨纤笋，万种情如水。正搭定鲛绡，妆完羲甲，十二钿蝉栉比。",
      "对玉荷、清影颤琼枝。又小语、流莺上柳丝。慢撚斜搊，鬟亸衫偏，那人情味。",
      "似秋夜楚天，急雨弹入空舲里。鼓神弦、含商嚼徵尽伶俐。",
      "拍碎棠梨，唱残红豆，一双玉剪低还起。印粉痕圆，凝愁声重，碧到眉峰无际。",
      "怪窗前、簌簌落红轻坠。见十五、檀奴绿窗西。要窃听、曲中私意。",
      "不觉阁住银筝，婉转筹身世。种玉前缘，簸钱旧事，脉脉萦牵不已。",
      "家乡秦陇几时归。此曲可怜犹在耳。"
    ]
  },
  {
    "id": "adcfe4db01bb2d95a9d19b2ffb8c8026",
    "title": "哨遍 · 酒后柬丁飞涛即次其赠施愚山韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "大叫高歌，脱帽驩呼，头没酒杯里。记昨年、马角未曾生，几唤公为无是。",
      "君不见，庄生漆园傲吏，洸洋玩弄人间世。又不见信陵，暮年失路，醇酒妇人而已。",
      "为汝拔剑上崦嵫。令虎豹、君门勿然疑。古人有云，虽不得肉，亦且快意。",
      "君言在辽西，大鱼如阜海无际。饥咽冬青子，雪窖人、聊复尔。",
      "土炕夜偏长，烛花坌涌，琵琶帐外连天起。更万里乡心，三更雁叫，那不愁肠如醉。",
      "我劝君、莫负赏花时。幸归矣，长嘘复奚为。算人生、亦欲豪耳。",
      "今宵饮博达旦，酒三行以后，汝为我舞，我为若语，手作拍张言志。",
      "黄须笑捋凭红肌。论英雄、如此足矣。"
    ]
  },
  {
    "id": "adcfe4db01bb2d95ae9b0820217fab6d",
    "title": "哨遍 · 读彭禹峰先生诗文全集竟跋词卷尾兼示令子中郎直上两君",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "自古穰城，从来宛叶，崭绝夸形势。有千年、诸葛卧龙冈，萧萧英魂霸气。",
      "其西引武关，商于六百，昔人以战为儿戏。其南控襄樊，析郦房竹，常产畸人烈士。",
      "公也生值乱离时。好说剑、谈兵射且骑。须作猬张，箭如鸱叫，言天下事。",
      "噫此世何为。岩疆好以公充饵。僰爨牂牁地，鬼燐生、鼓声死。",
      "犹记靖州城，连营贼火，楚歌帐外凄然起。公左挈人头，右提酒瓮，大嚼辕门残胔。",
      "奈缚他、乌获矐渐离。则女子、佣奴尽胜之。论通侯、羊头羊胃。",
      "吾读公也全集，有刀声戛触，人声嘈囋，舞声綷䌨，更杂筑声凄异。",
      "忽然牛饮酒池声，又鬼声、啾然林际。"
    ]
  },
  {
    "id": "adcfe4db01bb2d95652b86ea6654d3da",
    "title": "哨遍 · 曾庭闻至",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "有客苍然，万里而来，精悍眉端做。诉蹉跎、少壮迅流波，算狂奴、半生磊砢。",
      "炙毂踝高谈，直惊帝座，周旋与我宁为我。嗟廿载河湟，全家关陇，虞兮其若之何。",
      "况赫连城下虎腥多。更无定河头毒龙窝。夜少毡房，马腹中间，鼾哈竟卧。",
      "邀羌女秦娥，豪猪皮染茜红靴。脱帽侮群帅，醉来遑恤其他。",
      "奈少妇穷边，三年浅土，坏罗裙被枫根裹。遂不觉神伤，悄焉泪湿，浮生渐识因果。",
      "乃豪气、狂踪尽摧挫。向法鼓、斋鱼修梵课。更谁知、劫风吹堕。",
      "今年作事大谬，又捩芦沟柁。道上路鬼，掫揄近日，前辈何其计左。",
      "东风下第渡滹沱，笑洛阳、黑貂裘破。"
    ]
  },
  {
    "id": "adcfe4db01bb2d95807a183d5d988bb7",
    "title": "倾杯乐 · 善权寺火",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "玉宝琼扉，琳宫绀宇，层崖染茜。嵌峭壁、三生堂后，梳妆台左，李唐遗殿。",
      "黑摧秃柏苍皮偃。雨淋浪，藓崩剥，坏梁雷篆。昨春野寺，记著青鞋踏遍。",
      "陆浑火、烧残赤县。焚玉石馀灰延鹿苑。叹一夜、猿狖悲号，千年龙鬼糜烂。",
      "化断井、颓垣一片。剩落落、长松谁伴。想月夜，古洞里、仙灵浩叹。"
    ]
  },
  {
    "id": "adcfe4db01bb2d9575ed9a551164187e",
    "title": "倾杯乐 · 正月十三夜预卜元宵月",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "丝雨如酥，小窗似梦，睡猧难稳。试灯夜、凤胫慵点，香闺潜向，姮娥预恳。",
      "元宵可有冰轮分。奈琼瑶，舞萦幌，拂帘逾紧。安黄剔翠，都到眉峰砌恨。",
      "邻院女、盈盈来问。说青鸟广寒原有信。要春城、一色铺银，夜市万家堆粉。",
      "正雪后、玲珑灯映。又陌上、软松鸳润。当此际，才涌上、团圞玉镜。"
    ]
  },
  {
    "id": "adcfe4db01bb2d9570582ce16fe8aa3a",
    "title": "倾杯乐 · 品茶",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雨后新晴，林端小阁，疏帘窣地。正注罢、南华下卷，几般绿雪，岳僧新寄。",
      "涧边杓取鸣泉试。借幽廊，支瓦铫，细商茶事。松风入听，瑟瑟珠跳雪沸。",
      "绿鬓女、娇拖燕尾。捧玉湿钧州磁盏翠。羡幽韵、未泻先传，馀芬罢啜还殢。",
      "渐证入、茗柯至理。终不负、酪奴风致。七椀后，玉川子、颓然竟醉。"
    ]
  },
  {
    "id": "adcfe4db01bb2d9526121b656be161c8",
    "title": "多丽 · 刘公㦷吏部每为余言苏门百泉之胜，冬日行汲县道中，遥望峰峦幽异，未及登眺，感赋一阕，并以寄刘",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "记刘子，语我苏门山好。更百泉、澄泓萧瑟，雷辊千尺银瀑。",
      "乱松崖、经声夜落，古溪、樵风晨噭。寿柏瘿藤，危梯恶栈，山无不树，树无不鸟。",
      "径谽谺、数间虎落，时响幽人铫。翛然也、指间弦歇，山前月晓。",
      "一自渡、桑乾河水，马头恒向西笑。拟十月、寒衣手绽，来作山村荷蓧。",
      "太息尘踪，难攀仙境，重来猿鹤应相诮。祇望见、蒙茸幂䍥，一派青难了。",
      "回头听、似有人兮，山半长啸。"
    ]
  },
  {
    "id": "adcfe4db01bb2d95cd395997875cf4f5",
    "title": "多丽 · 冰",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "玉壶中，井花彻底都凝。讶涟漪、风吹难皱，潺湲一夜无声。",
      "太玲珑、鳞堂贝阙，偏确荦、玉甃银屏。烈士心边，佳人肌上，一种晶莹仿佛曾。",
      "还应似、飞仙剑侠，灰冷万缘僧。都只被、奇寒苦冻，锻鍊才成。",
      "记前冬、芦沟南下，归舟却阻河淩。四弦弹、颇黎劈裂，万梃击、琴筑琮琤。",
      "玉骇蛟愁，珠飞兕吼，篷窗千里梦魂清。回头笑、京华炙手，岁岁火云蒸。",
      "还亏煞、沿街六月，唤买凉冰。"
    ]
  },
  {
    "id": "adcfe4db01bb2d9559f77f983bf2009e",
    "title": "多丽 · 清明兼上巳作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "算风光，依稀才过传柑。又取次、韶光媚眼，今朝三月逢三。",
      "映一行、水边粉屧，立几簇、桥上红衫。皂荚园中，丁香树下，春人影落百花潭。",
      "又何处、东风作阵，吹绽碧桃缄。从古是、清明上巳，两好难兼。",
      "恰经过、幽坊小市，衣痕鬓缕廉纤。翠蛾招、流觞巷北，黄莺唤、泼火城南。",
      "艳粉墙头，红香帽底，花枝婉娩碍晴檐。争留住、饧箫戏鼓，准拟待新蟾。",
      "归来晚、梨花院宇，情绪恹恹。"
    ]
  },
  {
    "id": "adcfe4db01bb2d9537f0b85ece3176fa",
    "title": "满路花 · 荷珠",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "红绡水面妆，碧玉波间柄。低迷扶翠盖，西风劲。玉人摇橹，隔浦莲歌竞。",
      "花面交相映。戏取春纤，掬他潭水芳冷。",
      "洒来错落，尽向钱钱迸。鲛珠圆又碎，难持赠。低鬟凝想，总似檀郎性。",
      "荡漾何时定。惆怅回船，碧天早挂明镜。"
    ]
  },
  {
    "id": "adcfe4db01bb2d958669ebddea267724",
    "title": "满路花 · 赠梵公 师住云门，工书画。时以选诗来荆溪",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "荷钱贴野塘，竹粉黏晴砌。师从何处到，云门寺。零笺烂本，点笔聊轩轾。",
      "试将小语戏。高岑王孟，关卿定复何事。",
      "平山堂下，鸿爪依稀记。北邙王与宋，曾同醉。重逢瓶拂，顿下山阳泪。",
      "更欲游何地。他时念我，巨然小幅须寄。"
    ]
  },
  {
    "id": "adcfe4db01bb2d95cee8745c42a0fbcc",
    "title": "满路花 · 咏禹门寺前一带颓崖峭石",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "嵌空撑户牖，凿翠支堂奥。淙淙岩溜响，喧银瀑。硗确谽谺，铁色黏青峤。",
      "石笋攒丹灶。积雪层冰，玲珑原隰俱缟。",
      "或为怪鹘，或作千年豹。或似秋江岸，晴龟曝。林青日黑，山畔归樵少。",
      "野火连天烧。虎腥如雨，瘦石此时更峭。"
    ]
  },
  {
    "id": "adcfe4db01bb2d95e3b2bfe969291f07",
    "title": "塞翁吟 · 秋日过竹枝庵访灵机上人不遇与寒松上人茗谈",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "出郭秋光好，黄叶飒沓霜空。筱径织，石泉通。漱碎玉淙淙。",
      "三生堂后名僧至，乘兴杖笠过从。拟问取，寺门松。",
      "可仍旧如龙。",
      "桥东。谁延伫，虎溪三笑，逢相识、庐山远公。说晓起、秋山有信，趣昨夜、出岫闲云，仍返山中。",
      "姑留软语，饱看禅窗，瘦槲枯枫。"
    ]
  },
  {
    "id": "adcfe4db01bb2d95dd50456619d2f55f",
    "title": "潇湘神 · 盱眙舟中作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "淮水流，淮水流，蛮弦铜鼓不胜愁。骊山金盌无消息，六月园陵冷胜秋。"
    ]
  },
  {
    "id": "adcfe4db01bb2d95a9e87bd42d5efe65",
    "title": "庆清朝慢 · 憺园即景",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "正复淡沲，居然萧远，此中位置殊难。主人略旋烟墨，已就林恋。",
      "几尺红泥墙子，被风吹乱月同弯。花深处，玲珑金粉，一半才干。",
      "碧一队，黄一队，皴染得亭榭，在水云间。朱栏绿莎厅好，映带潺湲。",
      "尽日唼波花鸭，参差睡破簟纹闲。登楼望，斜阳士女，又满春山。"
    ]
  },
  {
    "id": "adcfe4db01bb2d9541d665223e443d4e",
    "title": "相思引 · 元夕后二日夜雨即事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "绮陌将收五夜灯，后堂锁到第三层。画檐残烛，细雨恐难胜。",
      "歌板敲愁飞火凤，枕函贮梦结红冰。觉来还记，踏月六街曾。"
    ],
    "annotation": [
      "相思引：双调四十六字，前段四句三平韵，后段四句两平韵。房舜卿词用别称《玉交枝》，周紫芝词用别称《定风波令》，赵彦端词用别称《琴调相思引》，《古今词话》无名氏词用别称《镜中人》。"
    ]
  },
  {
    "id": "adcfe4db01bb2d95b8651ac1a4fe75f7",
    "title": "倦寻芳",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "画堂左侧，绣槛东偏，朵朵轻俊。欧碧姚黄，总是让他风韵。",
      "紫府家乡原不远，红楼伴侣休相混。记当时，恰一枝初颤，便曾厮认。",
      "讵料是、六年一别，今日人归，倍添春晕。满院浓香，砌就闲愁成阵。",
      "雨后喜看娇态足，朝来怕见残妆褪。这情怀，沈醉醒时，细将花问。"
    ]
  },
  {
    "id": "adcfe4db01bb2d95a3fc765c613fea7d",
    "title": "点绛唇 · 和成容若韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "并坐燕姬，琵琶膝上圆冰薄。轻拢浅抹，巧把羁愁豁。",
      "竟去摇鞭，点草霜鬉渴。西风恶，数声城角，冷雁蒙蒙落。"
    ]
  },
  {
    "id": "adcfe4db02087d94f687095afb0c0af7",
    "title": "长相思 · 病中诉怀",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "思悬悬。望悬悬。人去天涯欲会难。音书更杳然。",
      "愁恹恹。病恹恹。愁病支离葬玉颜。问君怜不怜。"
    ]
  },
  {
    "id": "adcfe4db02087d94caddbb1bddf001d9",
    "title": "点绛唇 · 秋晓",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "雾敛云收，乱风拂拂生杨柳。鸟啼莺奏。帘幕寒重透。",
      "镜影棱棱，自觉新来瘦。双眉皱。颦残翠岫。玉颜难如旧。"
    ]
  },
  {
    "id": "adcfe4db02087d945fa0e15e692cbc9a",
    "title": "点绛唇 · 忆别",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "悔煞当年，别时不把归期定。雁鱼路梗。两地无书信。",
      "昨夜西风，梦断愁难醒。纱窗静。碧梧相映。疑是萧郎影。"
    ]
  },
  {
    "id": "adcfe4db02087d94a18c9ea341ce0fce",
    "title": "点绛唇 · 七夕简外",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "天上相逢，人间偏把佳期误。伫看碧树。渐觉斜阳暮。",
      "倚遍朱栏，罗袂沾琼露。伤幽愫。人迷津渡。咫尺天涯路。"
    ]
  },
  {
    "id": "adcfe4db02087d94e28669cdb670a73d",
    "title": "点绛唇 · 秋海棠",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "嫩绿娇红，无端艳夺春工巧。自怜窈窕。寂寂潜踪好。",
      "懊恨当年，误入萧萧草。知音少。愁思萦抱。肠断秋风早。"
    ]
  },
  {
    "id": "adcfe4db02087d9452eaedc6b1656bbd",
    "title": "减字木兰花 · 春夜和研北齐韵",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "风飘帘縠。何处春砧声断续。月色清圆。偏照愁人妆镜奁。",
      "双星羞觑。对景空吟肠断句。欲问清光。何事离愁不暂忘。"
    ]
  },
  {
    "id": "adcfe4db02087d94f4b9448c8ca62da9",
    "title": "误佳期闰六月七日为天孙戏",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "无限欢情今夕，伫盼盈盈脉脉。银河依旧鹊桥虚，暗把金钗掷。",
      "低语问牛郎，何事还相隔。佳期咫尺竟成非，屈指浑如昔。"
    ]
  },
  {
    "id": "adcfe4db02087d9419bf91539d1031d2",
    "title": "忆秦娥 · 暮冬望家报不至",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "寒风冽。纷纷不禁飘银雪。飘银雪。愁怀不异，去年时节。",
      "一从别后人如月。衡阳雁断音书绝。音书绝。惊闻又是，暮冬除夕。"
    ]
  },
  {
    "id": "adcfe4db02087d94adb964b897ee9464",
    "title": "忆秦娥 · 其二",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "伤情切。苍苍烟树云重叠。云重叠。天涯苕递，谁传鱼贴。",
      "双眉蹙损纤纤月。容光消减心相意。心相意。背人无语，泪痕偷拭。"
    ]
  },
  {
    "id": "adcfe4db02087d94f65dba93337f4a51",
    "title": "画堂春 · 清明即事",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "淡烟漠漠锁妆楼。嫩寒浅雨初收。东风无力柳丝柔。啼鸟含愁。",
      "引起深闺幽思，无端恨压眉头。华须偷卜问归舟。双泪盈眸。"
    ]
  },
  {
    "id": "adcfe4db02087d940f5e8edfb4059ed3",
    "title": "三段子牡丹",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "春光如绣。翠阴浓嫩霞初逗。娇香自许占三春，绿肥红瘦。",
      "倚新妆，纤腰无力供长昼。临风时展青衫袖。只恐东风无计、留春久。"
    ]
  },
  {
    "id": "adcfe4db02087d94f2c0991a11eb5a4c",
    "title": "三段子秋夜云掩月",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "空庭寂静。渐胧胧碧梧弄影。西风薄幸送闲云，清光掩映。",
      "叹嫦娥，何如薄命人萦恨。闲云漠漠何时尽，天上人间两负、良宵景。"
    ]
  },
  {
    "id": "adcfe4db02087d9415b5d4170c9606f1",
    "title": "三段子早春忆别",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "东风吹彻。破轻黄画檐柳色。落梅如雪砌空阶，寒窗寂寂。",
      "记当年，歧亭分手心如裂。罗衫常得啼痕湿，别恨离愁脉脉、和谁说。"
    ]
  },
  {
    "id": "adcfe4db02087d9490c9f9996ef10be4",
    "title": "柳梢青 · 湖亭晚望",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "曲曲青山。溶溶碧涧，堤柳垂烟。风送蘋香，松阴避日，凉浸珠帘。",
      "清溪翠竹朱栏。凝望处、□□心闲。澹澹斜阳，萧萧芦荻，鸦鸟留连。"
    ]
  },
  {
    "id": "adcfe4db02087d94f14fe2ce43a04484",
    "title": "西江月 · 吹箫",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "碧树蝉吟晴日，绿窗昼永如年。深闺寂寞倩谁怜。惟有琼箫为伴。",
      "不怨天涯人远，自嗟凤侣无缘。欲传幽恨向君边。只恐西风吹断。"
    ]
  },
  {
    "id": "adcfe4db02087d9430af3008a9b3ce22",
    "title": "醉落魄秋思",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "蛾眉慵画。萧郎情与春冰薄。栖涯声里金乌落。玉枕凄凉，羞入青绡幕。",
      "珠帘不卷添离索。梧桐月照栏杆角。夜凉今夕浑如昨。独立瑶阶，无语成耽搁。"
    ]
  },
  {
    "id": "adcfe4db02087d940418e98ebd7b50b2",
    "title": "踏莎行 · 白莲",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "天巧玲珑，一团香雪。亭亭时恐东风折。绿波翻影澹涟漪，娇含晓露迷蜂蝶。",
      "不近红妆，偏怜明月。西池昨夜新开彻。芳心何事万丝萦，秋风情薄催离别。"
    ]
  },
  {
    "id": "adcfe4db02087d9470bc612ad900775c",
    "title": "踏莎行 · 七夕感怀",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "皓月初明，轻云试巧。双星偏向离人照。去年寂寞怅银河，今宵又被天孙笑。",
      "水榭花庭，秋容遍绕。衡阳雁断音书杳。孤房独宿恨沉沉，罗衾辗转天难晓。"
    ]
  },
  {
    "id": "adcfe4db02087d94488ee627d022d305",
    "title": "踏莎行 · 仲春拟雁别燕",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "东阁梅残，落红万点。柳丝风绕黄金线。画檐双燕舞翩跹，年年窥社来庭院。",
      "粉箨初成，梨花始艳。遥天别雁愁无限。萋萋芳草总销魂，参商隔面难为伴。"
    ]
  },
  {
    "id": "adcfe4db02087d946440180f9f742e49",
    "title": "一剪梅 · 中秋",
    "authorName": "蒋纫兰",
    "authorId": "adcfe4db02087d94d1457b72d1457b72",
    "dynasty": "清",
    "content": [
      "离人无寐意悠悠。佳节中秋。辜负中秋。相思对景泪空流。月满江洲。人去江洲。",
      "夜凉高碧暮云收。风绕南楼。雁过南楼。谁家横笛亦悲秋。何处闲愁。更惹闲愁。"
    ]
  },
  {
    "id": "adcfe4db03b6257a4e30cbf8767592e8",
    "title": "浣溪沙 · 溪花",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "小立崖前支晓风。宜人偏在露华浓。盈盈临水自矜容。",
      "翠鸟啄馀青茎子，游鳞疑狎粉香丛。蓬窗撩乱画图中。"
    ]
  },
  {
    "id": "adcfe4db03b6257a51120dc65907e2d6",
    "title": "大江东去燕台归思",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "羁人情绪，似禽鱼、误入绦笼难出。极目乡关何处是，云树苍烟遥隔。不敢哀号，恐惊肠断，默默空凄恻。自家儿女，怎叫他个怜惜。",
      "应叹两字功名，半生劳顿，堪笑还堪咄。离别伤心梦中相，聚后醒来悲泣。误我归期，欺他归约，各度如年日。君平频问，故国何日归得。"
    ]
  },
  {
    "id": "adcfe4db03b6257a62da7ca957de7ca9",
    "title": "大江东去前题",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "忧深如病，万千愁、欲说伤心还歇。是岁三春挨过了，怎使重挨夏月。将近初秋，归鞭未整，酷日同心热。啼痕新旧，积来犹胜鹃血。",
      "千里有限关河，无穷荆棘，鱼雁难飞越。异日相逢须记取，今后再休轻别。魂梦堪怜，朝朝暮暮，不解辞登涉。他时归去，定教真个欢悦。"
    ]
  },
  {
    "id": "adcfe4db03b6257aed5f3f5f351d23a3",
    "title": "大江东去午日和韵",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "端阳重遇，可应是、辗转天高难越。炫日葵榴疑是泪，触景偏增呜咽。三载离乡，两经兵火，孤负芳时节。五丝续命，寸肠应被千结。",
      "休问鼓吹谁家，龙标何处，风鹤成警怯。魂梦飞扬旁人须，讶道鬓斑形劣。渔父忘言，汨罗留恨，醉醒凭人说。伶仃儿女，有谁为我疼热。"
    ]
  },
  {
    "id": "adcfe4db03b6257adc0bb05cd77ceba7",
    "title": "捣练子 · 春",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "花寂寂，昼阴阴。枕是朦胧听晓禽。病里不知春又半，连天草色雨中深。"
    ]
  },
  {
    "id": "adcfe4db03b6257adc0bb05c9bb9c1c1",
    "title": "捣练子 · 春",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "初肥兔，照寒窗。窥探离愁眉锁双。灯火连宵金穗重，从今不信谎银缸。"
    ]
  },
  {
    "id": "adcfe4db03b6257a9cf491a15f43e283",
    "title": "忆王孙",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "庭前新水色如蓝。谷雨初旬共浴蚕。山家少妇指纤纤。",
      "各携篮。日照柔桑露叶含。"
    ]
  },
  {
    "id": "adcfe4db03b6257ae429ae79b63b17c5",
    "title": "如梦令",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "云外周轮璧月。偏照人问离别。音信动经年，几度风霜雨雪。",
      "愁切。愁切。想见征衫千结。"
    ]
  },
  {
    "id": "adcfe4db03b6257a576594848045324e",
    "title": "长相思",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "心迢迢。路迢迢。万木经霜色渐凋。秋容如画描。",
      "卯时潮。酉时潮。不见归帆傍小桥。愁魂销未销。"
    ]
  },
  {
    "id": "adcfe4db03b6257a6e4e26611b62597d",
    "title": "浣溪沙 · 庭梅",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "墙角枝头雨雪晴。寒葩展靥若含颦。蟾蜍今夜十分明。",
      "细细暗香和梦嗅，椿椿怀抱费思评。心头有个未归人。"
    ]
  },
  {
    "id": "adcfe4db03b6257a889998f906f8e1c4",
    "title": "鹧鸪天 · 雪宵",
    "authorName": "董如兰（畹仙）",
    "authorId": "adcfe4db03b6257ad1457b72d1457b72",
    "dynasty": "清",
    "content": [
      "旅雁摩霄楼外闻。穷途有泪怕留痕。风高雪片搏成阵，月暗梅花合断魂。",
      "书满架，伴空樽。床头灯火半黄昏。推窗粉饰江山改，爱惜瑶华只闭门。"
    ]
  },
  {
    "id": "adcfe4db03d34c1be6f7a45b53126d24",
    "title": "献仙音",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "回雁霜钟，湘东梅月，游宦未妨羁旅。选韵挑镫，消寒添酒，华簪雅共尊俎。奈冰雪、刘叉去，无缘问连句。潭州路。",
      "想扁舟、犯寒东下，早孤负、官阁翠酣红舞。鸳瓦不留人，又吟鞭、敲雪何处。粥嫩糕甜，好年光、正在岁暮。便貂裘典尽，差胜黄紬衙鼓。"
    ]
  },
  {
    "id": "adcfe4db03d34c1b7bf4a85a16654c35",
    "title": "一萼红 · 寄张衡州乞官历",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "碧云深。正霜轻日嫩，梅萼破疏林。驴背行佳，翠禽眠暖，薄醉还自微吟。料何逊、风流未老，想白发、幡胜正堪簪。紫印泥封，绣衣貂薄，俊赏须寻。",
      "卧雪披云世外，倚邦君政美，随兴登临。腊鼓占丰，灶觚催钵，重闻盛日和音。莫便放、年华去也，只应为、诗酒惜光阴。寒尽山中班春，愿听瑶琴。"
    ]
  },
  {
    "id": "adcfe4db03d34c1b83dff4cfc75da6ba",
    "title": "丑奴儿西湖游宴",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "西湖千古多情地，画舫红镫。宝钿香尘。流水年年照丽人。",
      "休提倚翠偎红事，细数青春。瘦尽吟身。三十看花是老人。"
    ]
  },
  {
    "id": "adcfe4db03d34c1bf468a89ac796e256",
    "title": "祝英台近 · 己巳送灶",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "玉饧香，红烛艳，良夜永清漏。爆竹声催，新泉酿芳酎。年年三六盈虚，瓶尊报赛，还略似、梦华风候。",
      "一冬又。为问叶灶阴羊，人间几贫富。每度梅开，每度醉村酒。饶他土锉铛空，寒宵镜暖，浑不为、世情僝僽。"
    ]
  },
  {
    "id": "adcfe4db03d34c1b6eece467dd8f03a8",
    "title": "摸鱼儿 · 庚午题岳阳楼，用稼轩韵",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "问汀洲，几多芳草，青青远黏天去。少年儿女春闺意，又对流光重数。留不住。烟波恨，逡巡踏破湖边路。凭栏不语。待更不伤心，此心仍似，一点未飞絮。人间似，离合悲欢总误。",
      "无情犹有痴妒。愁来漫写登楼赋。不遇解人谁诉。梁燕舞。还只恐、洞庭也化桑田土。当年战苦。休更说周郎，风流尽在，千古浪淘处。"
    ]
  },
  {
    "id": "adcfe4db03d34c1bcf39e6aaa50400d2",
    "title": "南乡子 · 赋得惜花春起早",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "春恨压屏山。细雨欺花困牡丹。雨若再晴花再艳，应难。唤起双鬟摘下看。",
      "凭软曲阑干。晓逗微光似不寒。忽地玉阶风过，觉衣单。重入罗帏又懒眠。"
    ]
  },
  {
    "id": "adcfe4db03d34c1b6aebb7bea4da7323",
    "title": "瑞鹤仙 · 吊开封倡女四菊",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "汴宫流水咽。剩秋花，无人更与攀折。幽情自萦结。",
      "只繁霜吊雁，暗香藏蝶。轻怜重别。泪娟娟，罗衣皱褶。",
      "恨清尊易竭，关山一去，仇烟万叠。",
      "凄绝。微根地弱，残梦天寒，恁时消歇。人间一霎。生共死，为谁说。",
      "待看花人问，孤芳寻断，正是销魂时节。替西风、补入图中，伴他明月。"
    ]
  },
  {
    "id": "adcfe4db03d34c1b6aebb7be6cf7c148",
    "title": "瑞鹤仙 · 吊开封倡女四菊",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "别愁凄满院。正晚来、疏帘和雨都卷。春痕背镫见。又烟丝碧润，露花红断。潇潇线线。绕回阑，寒轻夜浅。被东风、迤逗相思，刚落檐花一片。",
      "休缱。红楼隔冷，珠箔通光，作成闺怨。天涯纵远。诗共酒，尽消遣。但西窗剪烛，东阑对雪，年时几回相见。好殷勤、爱惜良宵，莫催银箭。"
    ]
  },
  {
    "id": "adcfe4db03d34c1bb079bc37e1c42489",
    "title": "寿楼春 · 青县舟中",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "看西风吹云。只偷年换节，助老欺人。刚又疏芦瘦柳，为他销魂。残月影，秋烟根。又豆花、依依遮门。奈暑气低篷，阴尘笼店，无趣访江村。",
      "良时去，佳期新。怎闲眠闲坐，闲过黄昏。忆得新秋凉味，画楼平分。嫌酒暖，愁香熏。到恁时，罗衣温存。空梦著今宵，银河玉阶清露痕。"
    ]
  },
  {
    "id": "adcfe4db03d34c1b8e23940123268fa2",
    "title": "女冠子 · 庚午送灶",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "年年箫鼓。总是宜家儿女。闹深宵。酒薄寒犹在，香轻春共摇。",
      "饔飧何日了。车马不辞劳。消受饧糕粥，更鏖糟。"
    ]
  },
  {
    "id": "adcfe4db03d34c1b8e239401c5e3fd96",
    "title": "女冠子 · 庚午送灶",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "二月初一。十九年前今日。正春分。",
      "酒绿香如雾，花红晕作云。娉婷轻嫁了，旖旎暗怜人。惟有迷离梦，又逢春。"
    ]
  },
  {
    "id": "adcfe4db03d34c1bef52c8ac05bf5841",
    "title": "玉山枕岁暮夜归",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "岁暮寒夜。喜良会，春无价。不眠不坐，分明笑靥，更点唇朱，早又妆罢。",
      "指看襟上酒痕多，独自守、月昏镫灺。待归时、数说相思，到相逢、更无从娇姹。",
      "且将年事安排者。剪幡胜，同心画。莫饮屠苏，欺人老大。",
      "学写宜春，玉手重把。昨宵镜、听道来来，绣一对、凤囊酬谢。",
      "愿明年、步步相随，尽商量，在玉梅花下。"
    ]
  },
  {
    "id": "adcfe4db03d34c1bf90291b94b7e17a5",
    "title": "八音谐 · 成都新绿，寄怀张永州",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "云暗少城东，看夕阴昏处，新绿初显。惆怅独归路，送天边春眼。湘水泛舟何时，早燕子、分明樯上见。算别后、便佳期误了，垂杨如线。",
      "七载西山看暮云，料旧梦无迹，郡斋苔暖。游屐更迢遥，独啼鹃相唤。有些残剩山川，对暮色、付教天管。客里放春归，讶道楚江潮满。"
    ]
  },
  {
    "id": "adcfe4db03d34c1bdf100cc9817525d4",
    "title": "一萼红 · 庚辰人日，定王台宴集，和姜白石",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "汉王宫。正良辰胜赏，荆楚岁华秾。草衬骢嘶，松留鹤守，谁道时序匆匆。入春早，商量梅柳，看嫩蕊，新绿引东风。花在诗前，雁归人后，酒满吟中。",
      "怀古感时都罢，喜清时政暇，故国年丰。一水西浮，层阴北望，还见云树重重。似今欲归便得，休惆怅、寒涧石床东。寄语繁花，明年更映人红。"
    ]
  },
  {
    "id": "adcfe4db03d34c1b5476a968aa1d2aa5",
    "title": "夜合花和孙季蕃",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "眉语兜欢，颊窝添笑，教人无那凉宵。凤帷双掩，香魂暗共钗摇。爱袅娜，作憨娇。把云衣、绉折红绡。翠鸳浓睡，防他梦醒，莫把镫挑。",
      "前度暗咽琼箫。怨春风梦远，枕上遥遥。罗裙半幅，误翻酒污难消。香篆冷，钿云飘。好留仙、捻住纤腰。怕伊重见，眼波溜处，羞也么潮。"
    ]
  },
  {
    "id": "adcfe4db03d34c1b4ba05937d74002b0",
    "title": "八归 · 辛巳腊月十九日，郭筠仙“寿苏”集饮",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "年年雅会，处处新诗，谁知暗里催老。散仙勘破人间世，付与将来好事，家家东道。",
      "湘上平安多福地，把海内、风流占了。更有峨眉归客。",
      "戏著雪鸿爪。借问寿苏故事，自覃溪去后，唯有杨家酒好。",
      "三年梦里，八仙局外，又见尊前一笑。想文章嬉骂，空洞胸怀可同调。",
      "且较量，红烛光中，绿梅花外，甚处得春早。"
    ]
  },
  {
    "id": "adcfe4db03d34c1b11acfdbd416f51e7",
    "title": "真珠帘壬午送灶",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "糕甜粥嫩催年事。年刚被、爆竹今宵催起。夜雪悄生寒，趁壶觞先醉。里巷人家争节物，早厨办、一杯香水。迎岁。便狮头腊鼓，牛鞭春意。",
      "犹念暮景团圞，自寒扉掩后，锉烟冷腻。语笑旧儿童，悔枣梨嬉戏。镜听无人重跪拜，但老去、菱花羞对。憔悴。更凭谁说与，那时情味。"
    ]
  },
  {
    "id": "adcfe4db03d34c1bf819547a8cffd67b",
    "title": "芳草",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "又相逢、深寒帘幕，晴光镫影参差。素兰羞叶瘦，铜瓶湘几外，占春宜。瑶姬惯嫁，便远行，未损腰支。看万里轻车细驮，玉蕾琼肌。",
      "抛离。一分尘土，不须风露，自秀芳时。嫩黄三四箭，暗香疏影地，摇曳烟丝。伴晨妆夜盥，却未妨、污粉凝脂。怪只怪、横江一笑，误了幽期。"
    ]
  },
  {
    "id": "adcfe4db03d34c1b7ad4718e0783e0d7",
    "title": "探芳讯夏芝岑修饰定王台，每岁人日探梅，必有赋咏。癸未邀集，用草窗调应之",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "探梅信。看乍入新年，东风相趁。喜词人依旧，韶光艳华鬓。几年人日寻芳约，春早佳期近。更多情，逗酒迎香，斗诗催韵。",
      "红绽北枝认。似汉月窥檐，湘烟长晕。云麓台前、游屐没苔璺。登临共道遨头好，花与人俱俊。料今年、先占一分春稳。"
    ]
  },
  {
    "id": "adcfe4db03d34c1bb20d38797ddec409",
    "title": "八六子 · 沅江舟闷",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "更无风，漫流平碧，轻舟漾到鸥边。看远浦、隔回江浪，夕阴留住春烟。离情那天。清和芳草绵绵。",
      "休道别愁难摸，一时载满湖船。忆腻水脂红，粉娇桃嫩，惹衣香沁，露酣蕖重，如今独自凭阑望眼，遥山黛色依然。早娟娟。前番明蟾又弦。"
    ]
  },
  {
    "id": "adcfe4db03d34c1bd6306935871eb353",
    "title": "玲珑四犯夜来盛开，归期无准。七夕秋近，作此寄家人",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "瘦蕊禯花，更不管人愁，香满凉夜。欲睡还休，长记玉窗镫下。冰簟梦醒惺惺，误茉莉、暗兜罗帕。想带烟、幂露无语，开遍闹庭闲榭。",
      "一年容易秋还夏。望银河、月斜星亚。玉真自许禁离别，妆晚饶娇姹。听到络纬一声，重绕向、翠藤双架。那夜西风里，罗裙拽处，散香和麝。"
    ]
  },
  {
    "id": "adcfe4db03d34c1b70df8a58f005ec9d",
    "title": "长亭怨纸煤",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "正妆罢、搓胭掐粉。早又拈起，麝煤纤笢。巧削葱根，细吹兰气，口脂晕。酒边茶后，频敲处、微红印。看似碧蕉心，不许展、春风半寸。",
      "香烬。怎知香歇罢，刚被冷茸留衬。殷勤记取，喜罗袖、暗笼低抆。问那日、细写相思，待烧了、成灰教认。莫去点孤镫，长是照人离恨。"
    ]
  },
  {
    "id": "adcfe4db03d34c1bba8fd0789edb7d68",
    "title": "玲珑四犯",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "汉柏唐槐，只陌上荒尘，长掩斜照。却访青门，双树绿阴寒罩。墙外碧玉交枝，浑不似、闰年生小。想向来、阅过沧桑，相伴岁寒三老。",
      "曾经御辇鸣鸾到。问游仙、梦痕谁扫。吹香密叶藤花外，古寺临官道。看尽灞上柳条，兵火后，依然春好。比六榕蛮地，空杳霭、云昏晓。"
    ]
  },
  {
    "id": "adcfe4db03d34c1bf29cdb558caa1bbc",
    "title": "霓裳中序第一丙午二月二日，苦雨凄风，饶有春意",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "凄凄半月雨。做尽春愁无处诉。帘外泼寒处处。只柳眼啼烟，杏腮笼雾。寒鸦报曙。听几声，萧瑟如许。谁知我、酒边诗里，别有咏花句。",
      "芳树。艳阳潜度。且引起、玉钩金缕。花朝刚是小雪，尽放春来，莫教天妒。眼前骢马路。怕他日、天涯又去。还分付、暖香眠鸭，好在绣帏护。"
    ]
  },
  {
    "id": "adcfe4db03d34c1bc59d3b0c1e8cd750",
    "title": "三部乐题张仲炘都门帐饮图",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "几辈清流，选谏草、更得谏垣甄别。此生亲见，三度杨花榆荚。那禁得、宫树流莺，有百般巧语，暗似鶗鴂。不如早去，一任寄巢啼血。",
      "江湖未须回首，向故山隐处，自寻薇蕨。渔阳鼙鼓动地，苍黄宫阙。问东门、那时帐饮，更怅望、斜阳柳隙。一掬离恨，都付与、铜琵铁笛。"
    ]
  },
  {
    "id": "adcfe4db03d34c1b6fea4408566b4963",
    "title": "梦芙蓉题王太守戴笠图",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "看谁持玉杖，是匡庐旧日，主人无恙。峡泉三叠，琴调破云浪。浩歌声自放。天风吹做凄荡。不尽吟情，有吴烟几点，摇曳白波上。",
      "戴笠寻诗有样。瘦损何妨，呼吸通天响。牯牛平望，夷语乱樵唱。洗空山水瘴。飞流溅瀑千丈。更莫闲游，只凭阑把酒，一醉吐空旷。"
    ]
  },
  {
    "id": "adcfe4db03d34c1b64c552f4338ec325",
    "title": "长亭怨为俞廙仙题卧游图",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "记曾探、山阴春晓。思发花前，兴先云到。王谢风流，远情都说宦游好。玉骢珠舫，刚一洗、酸寒稿。况鹤畔琴边，自指点、年时游钓。",
      "吟啸。正汾阴听雁，又是洞庭秋早。渔蓑豸绣，总不负、江山文藻。更到处、胜侣高朋，闲添入奚囊诗料。但展卷看题，空想图中三妙。"
    ]
  },
  {
    "id": "adcfe4db03d34c1bb1ba4b492c454c5d",
    "title": "归国谣 · 为俞廙仙题彭雪琴画梅",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "姑射貌。旧日酒边曾索笑。春风吹醒人年少。",
      "花开花落情多少。明蟾照。人间只有西湖好。"
    ]
  },
  {
    "id": "adcfe4db03d34c1b147286cc17c2f1f7",
    "title": "百字令戊申元宵，赠陈甥邓婿",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "镫喧月静，好元宵景色，绿梅香透。玉镜银阶千万影，箫管曲长催酒。夜已三更，花迷五色，换烛添香又。记曾寻句，六街春景如绣。",
      "恰是月转回廊，照星星华发，年光非旧。旧日儿童今老大，憔悴青衫短袖。斫地休歌，恼人无寐，此夜真孤负。忘情一笑，依然傍花随柳。"
    ]
  },
  {
    "id": "adcfe4db03d34c1b3cf33bd585a19f31",
    "title": "拜星月慢和樊山七夕词",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "绮思年年，离情处处，惯别浑成闲事。海上风波，惹新亭悲泪。料今岁，不如唐宫露盘花水，只是爆声传喜。那用乞灵，看群儿自贵。叹山中，自有悲秋意。",
      "被词人、拉入愁城底。一曲新吟，在啼螀声里。如今好久住神仙地。岂不肯、挽尽银河水。且付与、织剩余丝，织人间锦字。"
    ]
  },
  {
    "id": "adcfe4db03d34c1ba04e2c996ed13f28",
    "title": "翠楼吟 · 春信",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "不分春来，柳条无赖，蓦地报人春信。新年才几日，更打探、花期远近。窗梅遥问。料青苔点点，落英盈寸。谁知道、碧桃开了，刘郎未省。",
      "长恨。花事匆匆，怕红无三日，绿阴成阵。海棠娇小惯，且先趁、东风赌俊。好春无尽。总不如今年，暗催离怨。沙泉畔、踏春行处，夜雷惊笋。"
    ]
  },
  {
    "id": "adcfe4db03d34c1ba04e2c99b8fdf82b",
    "title": "翠楼吟 · 春信",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "一角钟山，朝朝拄笏，宦情不如归兴。君恩容卧治，且饶与、皋兰轺乘。公才须称。喜六旆红停，皖山青映。新开府，早秋衙鼓，雁声遥应。",
      "还认。油幕看人，问故人别后，好风谁赠。白蘋江上句，料难共、吴兴争胜。戟门香凝。有得意诗篇，赏心图帧。君知否、楚云楼阁，有人闲凭。"
    ]
  },
  {
    "id": "adcfe4db03d34c1bbb2d5a8885ab662c",
    "title": "琐窗寒 · 甲寅四月，夏气犹寒，芍药已残，新荷未出。登楼晨望，霭然有作",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "才送春归，当阶芍药，剩红留影。风寒雨细，谁问绿苔芳径。晓光笼、阑干暗凭，寂寞谁管离愁醒。只翠禽双语，似知人闷，笑人孤另。",
      "强起开明镜。又照见横波，泪痕香冷。今年好月，孤负粉樱红杏。甚佳期、寒食踏青，倡条冶叶闲寄兴。但昏昏，梦入梨云，早莺啼懒听。"
    ]
  },
  {
    "id": "adcfe4db03d34c1b13610644fdb4c7f8",
    "title": "玉漏迟 · 滋摘蚕豆寄窊，为作一词，索才女和",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "好春蚕事早。竹外篱边，豆花香了。自挈筠笼，摘得绿珠远小。城里新开菜市，应不比、家园风调。樱笋较。甘芳略胜，点盐刚好。",
      "曾闻峡口逢仙，说姊妹相携，世尘难到。近日相煎，怕被豆根诗恼。寄与尝新一笑。想念我、晨妆眉扫。风露晓。园中芥荃将老。"
    ]
  },
  {
    "id": "adcfe4db03d34c1b1361064495d37aef",
    "title": "玉漏迟 · 滋摘蚕豆寄窊，为作一词，索才女和",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "和章来不早。又碧池深涨，绿荷开了。消夏闲吟，正拂浣花笺小。军将打门传送，刚谱得、红闺新调。谁唱定风波，墨向盾头磨好。",
      "堪怜十四琼枝，似四折瓜稀，仙凡颠倒。且向深山，聊避六根烦恼。偶得开颜一笑。便一斗胸中尘扫。清镜晓。提防玉关人老。"
    ]
  },
  {
    "id": "adcfe4db03d34c1b03d7c3265b635cc6",
    "title": "水龙吟 · 题岳云闻笛图",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "岳云远到南横，尚书旧第风筝碎。人生逝水，几家诗社，又兴吟事。西蜀才人，少年潘鬓，暗惊铅泪。笑诗翁充老，龙钟自喜，浑不管，陈抟睡。",
      "今日法源春醉。问归魂，可留琼佩。再传弟子，比康南海，更加憔悴。来往燕台，驴背驮诗，遗篇不坠。恨虞渊日薄，黄公垆畔，更无题字。"
    ]
  },
  {
    "id": "adcfe4db03d34c1b2bd6160d92a781b9",
    "title": "采桑子 · 二阕",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "小姑吟罢英雄老，再起南征。转恨余生，凄诉琴声杂鼓声。",
      "微之也悔从前误，误了莺莺。莫误卿卿。可惜风流顾曲名。"
    ]
  },
  {
    "id": "adcfe4db03d34c1b2bd6160d76de4f23",
    "title": "采桑子 · 二阕",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "书生却有元戎胆，醉罢蒲桃。笑摘红蕉。茉莉花前宿酒消。",
      "思量冷暖吴钩剑，重把灯挑。细捻香烧。一卷兵书付小乔。"
    ]
  },
  {
    "id": "adcfe4db03d34c1bf1e4c073af098b78",
    "title": "暗香 · 定王台夜集",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "汉时月色。向古城一角，长窥词客。试傍玉梅，岁岁春来探消息。",
      "环佩归时夜冷，料瘦损、胡沙天北。又十载、蜡屐重经，长啸楚天碧。",
      "南国。远岑寂。比雪苑兔园，未近锋镝。故垣约略。",
      "时有幽禽觑苔石。休道长沙地小，长乐外、钟声堪忆。",
      "这冷淡、踪迹处，几人觅得。"
    ]
  },
  {
    "id": "adcfe4db03d4f5871576f9d378ccda44",
    "title": "汉宫春 · 题金瘦仙明经柏荫读书图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "余荫长留，话门能立雪，赋欲陵云。最怜绿阴满地，长日辛勤。薪传此木，好文章、莫笑头巾。饶几辈、良朋耐久，酒阑来共论文。",
      "记取当年占毕，算奇材相许，若个如君。雕零后堂女乐，回首频频。康成慧业，堕天花、万卷缤纷。谁写出、髫年旧事，一灯有味黄昏。"
    ]
  },
  {
    "id": "adcfe4db03d4f5872ade85e47db85e5d",
    "title": "忆旧游 · 又题茂苑从游图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "记山横浅黛，水扬轻波，人泊兰桡。万古伤心事，把枯筇倚处，说与垂髫。红愁绿怨难遣，几树夕阳摇。只短曲乌乌，疏萤闪闪，不觉魂销。",
      "飘飘。向风立，但入望家山，未怅迢遥。只喜相携去，便苍茫行旅，那许无聊。多少旧愁新恨，风雨付潇潇。问游子天涯，苏台夜月何处招。"
    ]
  },
  {
    "id": "adcfe4db03d4f587d8a9e95af827856a",
    "title": "大江东去·又题长江风雨图，用坡仙韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "大江东去，只琴书一舸，便无他物。两点金焦排浪出，曾否高歌题壁。风打潮头，雨冲篷脚，万顷涛飞雪。谪仙犹在，相怜如许雄杰。",
      "料想酾酒狂吟，仰天浩叹，豪兴临江发。世上浮沉成底事，窥破无生无灭。伍相奔波，知章落井，想去容毫发。旁人闲指，话君捞取明月。"
    ]
  },
  {
    "id": "adcfe4db03d4f5877ddeb6abd2875baf",
    "title": "南浦 · 又题白门行旅图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "天涯碌碌，听当风、画角正悲鸣。路上行人多少，若个感秋砧。伴得客怀寂寞，只山头、不肯断青青。定苍茫、相吊六朝，尘梦惆怅粉和金。",
      "却笑蹇驴破晓，早迢迢、孤店接长城。无数秋林摇曳，藏得雉媒深。紫盖黄旗何处也，豪情付与乱虫声。问归休、指点西风，前路可分明。"
    ]
  },
  {
    "id": "adcfe4db03d4f58756f4b2fe111ef3fe",
    "title": "望湘人 · 又题秦淮秋泛图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "想红楼乍下，画舫争携，桃根桃叶相并。袖惹花钿，香余酒袂，拚得水窗酩酊。斜倚衫青，横冲波绿，有人煎茗。算六朝、金粉无多，留与烟波千顷。",
      "秋思被风吹紧。又小鬟催酒，阻人归兴。看丁字帘前，恰耐晚窗秋冷。莫嫌醉态，浅斟低唱，定入旗亭佳品。渐淡月、沁透衣襟，倚棹照来清影。"
    ]
  },
  {
    "id": "adcfe4db03d4f5876a93c684f95f58ec",
    "title": "法曲献仙音 · 又题茆斋读礼图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "恨说终天，愁消无地，只有一编怜尔。如许伤心，萧然容膝，踟蹰绿窗纱里。溯茂苑从游处，光阴怅弹指。人憔悴。",
      "但消磨、蓼莪风味，悲莫极清泪，滴还似水。君是古诗人，想笙诗、门子牢记。掩卷苍茫，剩情怀、凄切如此。忆昨宵梦魂，眷恋飘然行矣。"
    ]
  },
  {
    "id": "adcfe4db03d4f58700715c83d879b941",
    "title": "一箩金·又题西园艺菊图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "分得陶家篱外地。君傲渊明，把酒斜阳里。道是春花羞绮丽。等闲不许秋憔悴。",
      "晚节问谁堪比拟。送酒人来，缟素飘衣袂。一霎落英风送起。棱棱饱饫秋滋味。"
    ]
  },
  {
    "id": "adcfe4db03d4f58741d8484e954c2a14",
    "title": "最高楼·又题七夕曝书图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "风光好，凉入最高楼。一叶井梧秋。柳州乞巧怜文字，郝隆坦腹转风流。玉函披，闲把卷，思悠悠。",
      "只莫道、文情徐与庾，只莫道、诗情韩与杜，有几辈、是吾俦。读书事业频回首，观书情绪欲搔头。唤长恩，看织女，对牵牛。"
    ]
  },
  {
    "id": "adcfe4db03d4f5870ca6dc1866dcceee",
    "title": "甘州遍·又题秋林候雁图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "秋风起，旅曲唱甘州。动离愁。雁书可有，声声唱晓，有人野眺猛回头。耽宦兴，几春秋。",
      "清霜老木如许，何处尚勾留。惊鸿渺，影渡白蘋洲。倦遨游。归来大好，松菊小园稠。"
    ]
  },
  {
    "id": "adcfe4db03d4f587cf19229c34ef768a",
    "title": "雨霖铃 · 又题罗浮晓梦图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "离踪飘忽，算人间有，多少愁结。人生果是如梦，才留恋处，韶华都歇。昨夜分明倚傍处，听呜咽。为旧恨、闲入罗浮，更是罗浮恨天阔。",
      "情多待向何人说。不堪闻、转侧鸣檐铁。凄风苦雨狼籍，双袖湿、倦眸难合。误了莺声，无限恩情，总被啼澈。好检点、锦瑟篇篇，付与残妆箧。"
    ]
  },
  {
    "id": "adcfe4db03d4f58775f1332464b03030",
    "title": "天香 · 又题芸窗课子图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "绳束珊瑚，床连翡翠，琅玕小径饶有。净几明窗，偶然开卷，定许阿谁相守。青灯有味，信几度、春秋不负。喜得佳儿，但慧业、早应相授。",
      "小时问君记否。也垂髫、近笼衫袖。转瞬看雏凤，一般韶秀。我亦相逢刮目，道蠹卷、生涯早传久。待看他年，抱孙还又。"
    ]
  },
  {
    "id": "adcfe4db03d4f587d27961a7c033abfb",
    "title": "潇湘逢故人慢·又题鸿楼清话图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "曝书才罢，看高楼百尺，遥接飞鸿。且休笑冬烘。问者般消遣，可与人同。豪情不浅，结知心、听唱怜侬。数多少、庋藏滋味，比他暮鼓晨钟。",
      "相逢处，闲触起，计晨星、几人飘落西东。到聚首情侬。喜玉屑霏霏，花影重重。遮留俊侣，且随分、斟酌杯中。襟期好、评量湖海，酒阑舞乱秋风。"
    ]
  },
  {
    "id": "adcfe4db03d4f58707427207fcb25fd9",
    "title": "摸鱼儿 · 和叶桐君学博自题瑁湖莲隐图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "瑁湖边、雅宜垂钓，一竿池面风软。庞公栖隐相邻近，几次走寻吟伴。随柳转。恰有个诗人，坐拥莲房满。屏风锦展。听莲叶莲须，莲心莲瓣，次第唱清远。",
      "羊求径，知有仙人旧馆。闲来差许寻醉。髯翁词句常时仿，唱澈水风吹殿。君试玩。有女婿微云，描出渔翁懒。青莲舌粲。只听雨廊深，揖峰台敞，苦把旧游绊。"
    ]
  },
  {
    "id": "adcfe4db03d4f5870a3be931d0ddce4f",
    "title": "百字令·立秋后二日观雨",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "新凉招得，正残暑未退，恼人情意。顷刻沧云分日色，隐隐娇雷声细。横卷银涛，珠跳玉泻，急点随风驶。檐头奔溜，白龙随处飞起。",
      "还看碧罨长林，蓝拖新涨，浑是秋滋味。欲到山头高处望，回首同侪能几。袖翠添凉，扇罗罢扬，晴亦为佳耳。思量今夜，一弯眉月天际。"
    ]
  },
  {
    "id": "adcfe4db03d4f5876837aac934135aca",
    "title": "暗香 · 庚申二月粤匪肆扰，广德被陷，湖郡纂严。杭人多有迁地者。予家半在杭州，适从宣州军，匆促就道，牵衣惜别，惘惘可怜。舟中携有白石道人歌曲，中有暗香疏影两阕，即张叔夏改为红情绿意者也。偶步其韵，却寄内子",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "可怜行色。听古离谱出，声声长笛。看束短装，轻把青青柳枝摘。司马频年善病，只留有、囊中诗笔。更幻出、天地榛芜，何处问安席。",
      "江国。客愁寂。有倩女远魂，闷怀同积。雨催花瘠，无计教人不相忆。回视东流水渺，离绪付、一江浓碧。诉与那人遣去，怎生遣得。"
    ]
  },
  {
    "id": "adcfe4db03d4f587296ce1331f01860f",
    "title": "疏影",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "销金毁玉。但劫尘过处，无有停宿。大纛高牙，麾指旌旗，胸中绝少成竹。防胡未释黄龙戍，带甲又、大江南北。望远人、掷破金钱，累我苦吟人独。",
      "漫说年来壮志，黑头不得志，丝鬓空绿。如此风尘，幕府苍茫，那似三间茅屋。凭教骨肉相依老，免绕尽、回肠千曲。问甚时、脱我簪裾。画入水村图幅。"
    ]
  },
  {
    "id": "adcfe4db03d4f5872eabdb0f00c03eb0",
    "title": "忆秦娥",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "醒朝睡。拥衾忽忆当年事。当年事。抛人孤另，软帘风细。",
      "万千孤负呼乡里。一朝回想心如醉。心如醉。杜鹃啼血，洒成红泪。"
    ]
  },
  {
    "id": "adcfe4db03d4f5871870adaa94aede72",
    "title": "霓裳中序第一·壬戌春莫过城西草堂，读壁间词句，悽婉清丽，款为梅边吹笛客重九对芙蓉作。予自抱骑省之戚，益复无聊，睹此新词，能无枨触，依韵和之",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "芳园草自碧。过客心伤弄春色。到此闷怀愁积。趁绿柳门深，红阑桥仄。",
      "摩挲艳笔。怅者番、妍媚非昔。疏帘外、乱红成阵，惨绝抚瑶瑟。",
      "休息。春归何急。悔旧日、花浓未摘。滋培难借琼液。",
      "只有限芳情，霎时孤寂。飘零谁更惜。任付与、颓垣狼籍。",
      "难遣窗纱新月，顾影诉蟾魄。"
    ]
  },
  {
    "id": "adcfe4db03d4f58707f6c78192e8288b",
    "title": "沁园春 · 和王亦帆学博韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "浩浩尘风，骤聚萍踪，似此远哉。讶金戈铁马，频年带甲，颓垣断井，遍地飞埃。剑倚长空，衣穿短后，热血淋漓付酒杯。无聊甚，且招邀俊侣，醉舞千回。天涯。",
      "巧与安排。许香火灵山握手来。愿江乡依旧，重携游屐，田家小住，脱略形骸。散髻斜簪，浇花种竹，偎倚东风一剪梅。情奢处，但鸳鸯睡稳，晓梦休催。"
    ]
  },
  {
    "id": "adcfe4db03d4f587c29c58e547f0f1ac",
    "title": "沁园春 · 和韵简厚庵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "有人词人，是石湖仙，寄兴渺哉。更王昌十五，年时许嫁，张先三影，妙绝纤埃。一样清才，无边绮丽，说到闲情笑举杯。应怜我，堕红尘十丈，蓬岛难回。生涯。",
      "无计安排。问妆阁何时亲去来。羡朝云梦稳，商量近句，小蛮腰瘦，描画形骸。自喜风怀，慰侬寂寞，教种孤山处士梅。新词好，怕烟浓九子，着意相催。"
    ]
  },
  {
    "id": "adcfe4db03d4f587bc5e2d82e87e93b5",
    "title": "金缕曲 · 沈日初比部以尊公菊庐先生醉菊遗图索句。忆曩在归云堂醉白池时，与先生相见，册中诸老大半与光殷勤奖借。光初昏时，研北丈为词以贺，紫眉丈尝为光模印，桐君鸿甫小田朗如诸老皆屡同觞咏，芝房贳甫又同时睥睨者。今风流歇绝，展卷怃然。同治癸酉与日初聚于京师，追次研丈词韵，勉成一阕，不觉感慨系之也",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "开卷伤怀抱。记当时、堂开大雅，园丁来报。裙屐忽随沧海变，知剩江南几老。悔皖浙、游踪偏早。未与东篱觞咏会，舍泉明、何处寻同调。几复社，率真好。",
      "传人说与时流晓。有贤郎、诗成杏苑，碧纱新罩。老辈风流存画像，八咏楼中光耀。却自笑、披图颠倒。断墨零缣惊客眼，数词人、一一追嘉道。余韵在，恣探讨。"
    ]
  },
  {
    "id": "adcfe4db03d4f58740382ff7956fb5b8",
    "title": "霜天晓角 · 题画",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "千丝万缕。容易牵离绪。试望江南何处。添一阵、晚来雨。",
      "帘下匀眉妩。依依新月吐。最得那人心许。写不尽、客凄楚。"
    ]
  },
  {
    "id": "adcfe4db03d4f5879e7512d724e2948e",
    "title": "绛都春 · 题软红蕉景，次韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "闲床寂静。恰人海逗留，风凉梧井。离绪大难，秋月如圭牵情甚。邯郸谁借黄粱枕。犹自问、蓬莱仙境。软红尘里，何人细写，者般真性。",
      "清沁。诗人仲若，乍鹂吹听罢，倚栏高咏。丽句藻词，无限温柔风人韵。如闻一曲婆娑引。记历历、当年清景。与君留取新图，雪蕉照影。"
    ]
  },
  {
    "id": "adcfe4db03d4f587d56911fa6262be11",
    "title": "绛都春",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "多般情绻。算排日羽觞，春华齐绚。疑是画堂，招得珠帘飞来燕。翩翩谱入无双传。更斟酌、名花传赞。笑他南部，胭脂细染，靧成娇面。",
      "排遣。三唐逸韵，采金粉琐屑，宝芸熏遍。妙造自然，锦样何烦天孙剪。维摩经说飞花片。更谁讶、裁缝针线。追寻香屑前踪，锦囊入选。"
    ]
  },
  {
    "id": "adcfe4db03d4f587d56911fab80d861f",
    "title": "绛都春",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "茶余酒后。怅人醉绮筵，偏难分手。里是比肩，玉树珊瑚交枝秀。离怀无计留长昼。只此意、卿无相负。一声珍重，贻君芍药，最难销受。",
      "能否。常圆不缺，比明月十五，团圞时候。宿愿未酬，一霎风轮催人骤。痴心已逐驴蹄走。望前路、更番低首。归来重上旗亭，不堪贳酒。"
    ]
  },
  {
    "id": "adcfe4db03d4f587d56911fa3138d84a",
    "title": "绛都春",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "多情最苦。只怜共影形，空阶闲步。京国酒痕，忆煞春风瀛洲路。斜街几度寻朱户。共诉与、蟾光三五。那知今日，真成两地，恨天难补。",
      "魂与。重来有约，又凉到水殿，许侬重住。更把客衣，莫似微尘轻吹去。游踪浓胜桃花坞。正莫辨、谁宾谁主。菱歌传入潇湘，小名认取。"
    ]
  },
  {
    "id": "adcfe4db03d4f587d56911fa9f456c41",
    "title": "绛都春",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "情痴似我。惜廿载绮怀，时光抛过。初识紫云，何幸连宵掎裳坐。名花依约临风亸。听檀板、穿成珠颗。醉乡深处，销魂已足，那须真个。",
      "无那。新声按彻，将愁恨细写，管弦重播。怕说别离，清泪难禁天涯堕。举杯劝展眉痕锁。但聚散、终须勘破。好词笼上轻纱，俗尘漫涴。"
    ]
  },
  {
    "id": "adcfe4db03d4f587d56911fae0420abf",
    "title": "绛都春",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "京华逸史。判妍丑笔端，阳秋皮里。北里教坊，旧志荒芜都难比。余霞况更无边丽。抵多少、西昆诗体。倘千年后，流连菊部，耐人寻味。",
      "渐渍。香痕点点，叹容易泯没，细追前事。磈礧借浇，诉尽才人牢愁意。三年不灭怀中字。论风格、应无余子。后人如解怜才，料应悟此。"
    ]
  },
  {
    "id": "adcfe4db03d4f5873c94de3338b057d6",
    "title": "满江红 · 八月十五日遍寻陶然亭龙树寺诸胜。入夜星月皎洁，饮赵氏斋，闲步归旅舍。忆贺少楼明经有九月十五望月两阕，属和，久无以应，次韵寄怀",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "月满秋中，算几度、客中闲过。笑犹是、万人海里，一毡坐我。依约江亭鸥喜聚，嵌空古树龙腾破。趁驴蹄、得得恣幽寻，西山左。",
      "织丑茧，如蚕裹。思亲泪，如铅堕。只举杯沈醉，离怀较可。旅舍渐沈银漏箭，宫城已下金吾锁。怯归来、清影倚窗纱，科头坐。"
    ]
  },
  {
    "id": "adcfe4db03d4f5873c94de33954a0773",
    "title": "满江红 · 八月十五日遍寻陶然亭龙树寺诸胜。入夜星月皎洁，饮赵氏斋，闲步归旅舍。忆贺少楼明经有九月十五望月两阕，属和，久无以应，次韵寄怀",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "有个词人，纪旧日、高轩来过。尚传诵、催妆诗句，贺郎贺我。忽忽萍踪和水逝，依依花影留云破。竟碧油、幕下老奇才，君何左。",
      "广寒阙，重重裹。丹桂粟，纷纷堕。道青天碧海，寓言差可。多病多愁抛岁月，无名无利空缰锁。和君词、远寄路三千，应惊坐。"
    ]
  },
  {
    "id": "adcfe4db03d4f587128426b0d7cb517b",
    "title": "买陂塘·和杨稚虹自题乘风破浪图韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "蓦经过、苏台沪垒，海天容我长啸。俊驴又踏长安路，滚滚软红驰道。高处眺。有太液蓬池，丽藻新添料。三杯软饱。笑甲第门楣，丁年冠剑，眼界一何小。",
      "吾宗彦，豪气笔端环绕。披图聊佐谈笑。炎天不惜征衣瘁，先后一鞭飞到。诗句好。知也有庭闱，白发垂垂老。游踪草草。祝航海来归，板舆迎奉，门外舣兰棹。"
    ]
  },
  {
    "id": "adcfe4db03d4f5877844ba30bcdae249",
    "title": "玲珑四犯·黄子寿太史新校白石道人歌曲，重检一过。时适冬至，用集中越中岁莫闻箫鼓感怀韵题后",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "古沔水遥，道场山暝，词仙今在何许。正声悲久歇，宫徵空怀古。余情更怜远别，怅扁舟、雁飞烟浦。泪湿单衣，一襟诗思，偏我共清苦。才挥手，京华路。",
      "笑秋深倦燕，还恋朱户。客愁随线长，夜梦催人去。怜才且喜逢黄九，注图谱、教排孤旅。应付与。梅边伴、吹箫俊侣。"
    ]
  },
  {
    "id": "adcfe4db03d4f587b9fe95dde8e2353e",
    "title": "绮罗香 · 雪霁月来，走促汀鹥消寒图词句，已得一阕，次韵和谢，重题卷尾，至后八日",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "几点砂匀，连枝萼暖，常自吟魂牵惹。踏雪孤寻，不待瘦驴车驾。看楼台、低冱寒云，更竹树、暗移良夜。问何人、擪笛江城，两行椽烛正休暇。",
      "醇醪应早长价。犹自酸寒苦耐，冲风檐下。白石新声，梅令鬲溪聊借。任描摹、影暗香疏，漫错认、叶秾枝冶。和君词、纸罅重题，岁寒心共写。"
    ]
  },
  {
    "id": "adcfe4db03d4f58707a3cd829bcaaa9b",
    "title": "八归 · 除夕用竹垞翁丁未燕京除夕韵，与刘份士司马弟同作",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "愁牵客棹，春深番舶，轻掷一百五日。秋冬倏又匆匆过，只自小窗孤另，别离谁惜。白发高堂劳远望，算几度、他乡除夕。更费却、雁息鱼消，万里寄京国。",
      "犹记云阳濑水，团圞客里，一样酣歌行炙。远游无那，思归徒切，增得今年遥忆。蓦惊心爆竹，闷对春镫挂尘壁。惟应祝、锦衣归早，舞彩欢然，离怀还共白。"
    ]
  },
  {
    "id": "adcfe4db03d4f58799e5434ef1599c9d",
    "title": "征部乐·和份士除夜柬内子韵却寄细君",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "别离经岁，深悔屡把春光掷。只为相如四壁。愁分与、凄苦吟蟀。容易过、相思夕。怕缩地、长房难觅。",
      "更欲笑、北地胭脂，莫问祁连好颜色。家书偶寄，临缄未罄，心事最难抛得。但愿是、离愁时遣，强加餐饭，聊且排岑寂。隔河天女，总不废、七襄勤织。更善顾、老母娇儿，起居安适。"
    ]
  },
  {
    "id": "adcfe4db03d4f5879b982c9645795f31",
    "title": "金缕曲 · 诸寿原广文见示所作诗词，即用集中词韵题后",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "蓦地逢今雨。喜相过、滔滔绪论，剧谈何絮。铅椠丹青曾不辍，知有长恩守护。但尔雅、虫鱼勤注。历劫更番增浩叹，鼓鼙声、何处寻蛙怒。诗史在，寸心苦。",
      "离忧漫向镫前诉。雏凤来、清音正脆，替支门户。卖赋金多供菽水，酬得先生嗜古。讶呕出、心肝如许。海水天风琴韵彻，刺船来、好向知音鼓。香瓣爇，袅烟缕。"
    ]
  },
  {
    "id": "adcfe4db03d4f587d7a6be7aa38e615e",
    "title": "百字令·甲戌月正三日黄子寿太史招集奎画楼，刘培甫词先成，予为效颦",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "番风吹到，便苍松翠竹，都含春色。月上初三弓势峭，挂向高芬寒壁。把酒人来，读书客去，此地嗟今昔。沈酣高唱，唾壶应为君击。",
      "最是异地凄清，怜才山谷，留住勤相惜。时借琴尊消别思，几度飞觞延客。幕府清才，风流太守，谁是苏辛敌。皇都花丽，尾声刚听梅笛。"
    ]
  },
  {
    "id": "adcfe4db03d4f587042808c7f265d430",
    "title": "梦横塘·替卢梦邯赞府蕉窗忆梦图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "乱蛩如絮，旧燕来窥，个侬心事犹昔。嫩绿芭蕉，卷不尽、新愁盈尺。被恋余熏，袜留纤影，客怀空积。道云和再鼓，曲罢人遥，窗前雨，声声滴。",
      "君家有个卢生，在邯郸道上，一枕轻掷。省识家风，偏又阅、蓟燕陈迹。只须向、炉边醉到，使者氤氲更谁觅。此境迷离，耐人寻味，问何时醒得。"
    ]
  },
  {
    "id": "adcfe4db03d4f5873850aa9489746513",
    "title": "摸鱼儿 · 题刘份士漱碧山庄填词第二图，用原韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "问江南、几多词客，苏辛姜柳谁许。天涯有个刘份士，堪与古人为侣。情万缕。算沪垒燕台，种遍相思树。玉箫漫抚。且淡月芙蓉，晓风杨柳，写出断肠句。",
      "平生事，秋风空叹老杜。况今臣亦羁旅。陈髯老去云郎散，可有冒园新谱。君莫误。只逝水韶华，回忆心酸楚。归期乍数。待诉与吴门，两三旧雨，一慰暮云暮。"
    ]
  },
  {
    "id": "adcfe4db03d4f5870f8703e672947acf",
    "title": "金菊对芙蓉·何介夫公子招觞菊",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "虫语吟秋，蝶衣惊梦，西风吹过重阳。恰霜螯肥美，绿蚁浮香。翩翩公子多情甚，许故人、跌宕词场。坐中谁最，画师董巨，词客姜张。",
      "犹忆放棹丹杨。有金焦北固，暝色苍苍。又吴山把盏，旧事难忘。论交须似秋容淡，共东篱、陶令评量。月明归路，满头插遍，莫笑臣狂。"
    ]
  },
  {
    "id": "adcfe4db03d4f5879ec90501f58b1fe6",
    "title": "沁园春 · 题许迈孙石交图卷",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "闻道娲皇，炼石成天，浩劫几更。任蓬莱万丈，神风引去，平泉一片，宿酒难醒。幻出玲珑结成衿契，数尽人间落落星。襄阳外，更疏狂似我，也要呼兄。",
      "平生头角峥嵘。便地老天荒许订盟。且云根栖素，相依春燕，烟峦息影，莫吼秋鲸。惟士无田，小人有母，同此湖山眷恋情。添生面，当潇潇对坐，闲诉生平。"
    ]
  },
  {
    "id": "adcfe4db03d4f5876a9eaa161a21f61d",
    "title": "疏影 · 题恽心耘司马落影图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "柔情缕缕。但一着色相，如沾泥絮。谱出荃荪，楚些歌成，只有骚魂凝聚。痴心付与多情者，任蝶影、随风来去。似翠蛾、镜里频看，解得萧郎凄楚。",
      "侬感平生知己，有明珰瑟瑟，亲见神女。怅绝离怀，苦订归期，恨不云山飞度。披图猛省痴騃意，便悟到、用情无处。更殷勤、寄语词人，护得影儿长住。"
    ]
  },
  {
    "id": "adcfe4db03d4f587a86bf487a9e73242",
    "title": "离亭燕·李鉴堂吴原孚两太守份士司马远送郊外",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "绿柳红桥相并。疑道是、江南景。驷马高轩郊外驻，不觉离亭时永。琥珀夜光杯，莫放酒阑人醒。",
      "遥望车尘远骋。独对孤舟清影。回忆琴尊同雅集，豪态最宜君等。放闸一声声，流水如怜凄冷。"
    ]
  },
  {
    "id": "adcfe4db03d4f58704372e07a0e333b3",
    "title": "风入松 · 蔡村道中",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "客中恍惚过清明。杜宇一声声。烟尘眯眼津门道，旧游处、碧草纵横。触着个人妆阁，柳丝牵惹离情。",
      "帆墙隐隐绕堤行。偏值一春晴。思家也似云霓望，隔秋河、一样盈盈。诉与南归雁侣，相逢待月华生。"
    ]
  },
  {
    "id": "adcfe4db03d4f587903b0e4342f81288",
    "title": "望海潮 · 通州郊外",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "丁沽才度，香河乍历，软红吹过通州。古塔低迎，坝楼高压，岩疆锁钥全收。河上舣粮舟。看担囊里粟，量鼓操筹。响闸流澌，大通泛月，溯清游。",
      "今年麦苦无秋。愿甘霖一沛，禾黍油油。邑感雉飞，相廑牛喘，雨旸谁切烦忧。郊外一句留。对树头浓绿，触起新愁。何日家山归隐，深院下帘钩。"
    ]
  },
  {
    "id": "adcfe4db03d4f587060ded64ed7791ce",
    "title": "水龙吟 · 立冬后六日秋雨如织，秦澹如廉访招同郭意城京卿应敏斋方伯金梅生都转薛季怀钱子奇两司马小集园居，因成此解",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "卷帘还是秋风，殷勤留得秋光住。开残菊朵，为秋憔悴，更禁细雨。赖有平泉，清华水木，湖山佳处。比停舟慧锡，名园眺赏，依旧是，花无数。",
      "淮海而今重遇。只坡公、最联心素。瓣香有约，鸥踪飘泊，胜游轻误。折柬今朝，徵君旧事，画图看取。待他年觅个，新罗妙手，写兹良聚。"
    ]
  },
  {
    "id": "adcfe4db03d4f587c7a9d6041fc7f2e7",
    "title": "减兰·次张子虞韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "东风飞絮。宝枕纱厨何处住。筝笛匆匆。蓦地回眸烛影中。",
      "昔尘如海。妆阁风神应未改。手折花枝。忆煞空阶刬袜时。"
    ]
  },
  {
    "id": "adcfe4db03d4f58724db6edf3497774b",
    "title": "南浦 · 黄恂甫丈归帆安稳图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "波浪忽滔天，问涛神、掀翻海底何故。帆脚下垂垂，龙堂里、谁更许人飞渡。长年束手，倚桅骤听神乌语。隔江远树。饶依旧桑田，一家团聚。",
      "私怜橐笔驱驰，记六度飙轮，轻如鸥鹭。令子喜同舟，长风起、商确木华词句。瀛寰似镜，吮毫忘却惊人处。按图细数。看六百人中，应多奇遇。"
    ]
  },
  {
    "id": "adcfe4db03d4f5875b4e861773e7f23c",
    "title": "绮罗香 · 题纨扇仕女",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "瘦影梧桐，微凉院落，人到愁城深处。夜色沈沈，只听玉阶蛩絮。拟腰肢、杨柳春风，比姿态、芙蓉秋雨。甚凄凉、一曲琴心，无人堪解个中语。",
      "伤时应叹未遇。那更谗工掩袖，蛾眉群妒。纨扇秋风，吟到弃捐诗句。问新妆、懒学趋时，任更箭、暗移清曙。待知音、金屋相怜，贵时方共悟。"
    ]
  },
  {
    "id": "adcfe4db03d4f58773f485363ab283f6",
    "title": "水调歌头",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "娲氏有奇癖，炼石补苍天。不知唾弃余石，沉没几何年。岂意笔墨之外，独有参微妙法，屈铁一枝寒。奇字古文趣，老曼钝丁间。",
      "小斋净，翻晋籀，倦忘眠。梅花更有楼在，朱白剔方圆。能解说经精义，更识说文余意，刻画艺才全。秋夜展遗册，永叹月娟娟。"
    ]
  },
  {
    "id": "adcfe4db03d4f58773f48536f80495ab",
    "title": "水调歌头",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "楼阁最高处，秋水亘长天。剧怜江上明月，浩荡不知年。但见圆灵清澈，倘少琼浆玉液，何计却秋寒。千里共遥诉，疑在有无间。",
      "对良夜，思远道，难能眠。有情最苦离别，难盼客中圆。但愿杯中长满，更说坐中长醉，乐事到今全。问月寂无语，桂影独便娟。"
    ]
  },
  {
    "id": "adcfe4db03d4f58740960a8da9b10b69",
    "title": "瑶华·承露盘",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "官家富贵，历尽人间，算天浆独缺。神明台上，君不见、有个铜仙高绝。吉云五色，只臣朔、亲探丹穴。剩到今、草没黄图，空道肌肤如雪。",
      "汉家轶事遥稽，数五利文成，堪笑覆辙。天高云表，千岁后、还共烟霞澌灭。西王母去，纵灵液、难供饕餮。问古来、多少神仙，尝遍玉杯清澈。"
    ]
  },
  {
    "id": "adcfe4db03d4f58711cff68c8d5b554c",
    "title": "瑶华·修月斧",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "多情太甚，直上云霄，为姮娥补恨。琼楼玉宇，谁道是、八万二千斤运。合成七宝，便竟夜、珠光休吝。一霎时、枘凿无痕，只见圆灵相近。",
      "别离漫怅，算几度团圞，堪解幽闷。弥缝缺陷，细揣着、雾鬓风鬟余韵。吴刚老矣，对桂树、落花成阵。道尔时、西北天倾，炼石早传心印。"
    ]
  },
  {
    "id": "adcfe4db03d4f5875d617805aaca54d1",
    "title": "金菊对芙蓉·醉芙蓉",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "唤作拒霜，传来添色，秋深独自鲜妍。正黄花渐落，梅蕊将先。东风寂寞江上，算亭亭、素质堪怜。何人相过，一杯酹我，便已醺然。",
      "谁道宿酒全捐。竟桃花人面，掩映门前。比妆慵青镜，静女娟娟。错疑昨夜莹妆粉，染胭脂、追步红莲。肯争春色，待他睡醒，又是明年。"
    ]
  },
  {
    "id": "adcfe4db03d4f587d37c5b438b741e65",
    "title": "一斛珠 · 咏白芙蓉花",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "珠妆玉裹。秋窗肯被胭脂涴。西风一任横塘过。时世妆成，笑煞樱桃破。",
      "莫道晚开轻自误，争春羞作娇无那。岁寒删尽闲花朵。",
      "独自娟娟，位置晶帘妥。"
    ]
  },
  {
    "id": "adcfe4db03d4f58732968d11882253bc",
    "title": "摸鱼儿 · 湖上饯秋，兼送江秋珊大令赴甬东",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "怅秋风、只留今日，芦花摇荡无计。兰舟一路勤相惜，幸是嫩晴天气。",
      "拚且醉。莫放过今朝，四面山迎翠。斜阳去未。只蝶梦怜花，鸦栖妥叶，堪共慰憔悴。",
      "苏堤畔，多少离情别意。飞鸿教与书寄。而今不道秋真去，暮色也都萦系。",
      "君莫戏。度一阕骊歌，竟作春镫谜。休嫌况瘁。",
      "祝琴剑归来，西泠雅集，重与赋秋思。"
    ]
  },
  {
    "id": "adcfe4db03d4f5870621fe2aba443bb8",
    "title": "一萼红 · 红叶",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "猛难当。忽寒砧四起，槭槭逼新霜。古戍烟深，洞庭波皱，但觉摇落堪伤。前村晚、频添秋色，舞西风、低衬夕阳黄。煮茗僧烧，行苔客践，一味凄凉。",
      "且喜无边绚烂，便凋零如此，犹剩文章。地纵荒寒，天还酝酿，忍令飘向芦塘。堪慰藉、诗人老境，艳秾华、安顿白云乡。羞买胭脂描画，浪说花王。"
    ]
  },
  {
    "id": "adcfe4db03d4f587bb748902b18ac732",
    "title": "玉山枕·隐囊",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "醉眼如雾。玉山倒，扶难住。龙须锦褥，文鸯绣枕，除是弹棋，也共怜许。酒痕花露任清狂，到此际、肯忘前度。猛思量、夜烛兰堂，避人时、共喁喁私语。",
      "秋来偏又潇潇雨。甚眠起，无情绪。睡鬟微亸，双眉低压，欲即还离，梦醒何处。粉愁香冻泥匡床，总懒却、那人莲步。赛游仙、莫说黄粱，到邯郸、别一番佳趣。"
    ]
  },
  {
    "id": "adcfe4db03d4f5876e9e805e2644e4b0",
    "title": "鹊桥仙 · 七夕和澹翁，次淮海公韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "年年岁岁，天长地久，犹怅佳期易度。者番重与换秋风，也算是、天公异数。",
      "欢情未远，离情犹近，灵鹊依然来路。篱花一笑对牵牛，道胜似、黄杨迟暮。"
    ]
  },
  {
    "id": "adcfe4db03d4f5878ec6222e3c379471",
    "title": "鹊桥仙",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "个侬仙去，几回追忆，忆煞蓝桥前度。人间七日易千年，更偷把、流年细数。",
      "情深淮海，后尘如接，指点微云去路。但须逢闰总秋期，莫惆怅、青蘋日暮。"
    ]
  },
  {
    "id": "adcfe4db03d4f587d4ae1ee64bd17a3e",
    "title": "摸鱼儿 · 宋嫂鱼",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "数官家、汴梁都丽，帝京风物堪想。谁家独出调羹手，入市竞夸无两。河共上。恰令节清明，泼刺随双桨。鼓鼙骤响。倏南渡苍茫，西湖清浅，云水一竿漾。",
      "狂游处，只道湖山无恙。杯盘聊共清赏。莫嫌邱嫂炎凉惯，醋味也须摹仿。君试望。只五柳居前，正晒斜阳网。兴亡漫怅。且垂钓归来，酸丁近局，研脍快相饷。"
    ]
  },
  {
    "id": "adcfe4db03d4f587d6b1ab06c48a2279",
    "title": "如此江山·和何青耜世丈韵，题李黼堂中丞孤山探梅图",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "云低庾岭人千里，谁探者番花信。独客杭州，前尘香雪，万古不磨心印。移舟乍近。过苏白长堤，别饶情韵。屏却轩车，草鞋只觉雪中稳。",
      "林泉娱到绿鬓。更清才世守，鸣鹤遥引。处士当年，林邱寂寞，艳福比公须逊。湘中远讯。待雁荡寻踪，摩崖重问。官阁新词，赏心追大隐。"
    ]
  },
  {
    "id": "adcfe4db03ef738af4f2d62a6f097344",
    "title": "百字令题鲍邱送别图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "天高海阔，任翱翔尘外，白鸥黄鹤。蓦地西风吹客袂，湖上莼鲈曾约。枫染林丹，葭飞渚雪。帆挂斜阳脚。蓬窗挥手，碧空烟净云薄。",
      "遥忆邱水潺湲，叔牙山好，在根盘枝错。西晋东川多慷慨，一叶天涯重落。十载乡心，三秋归梦，想故窝安乐。飞鸿目送，素衣怊怅京洛。"
    ]
  },
  {
    "id": "adcfe4db03ef738a59dae6cb5d020ab4",
    "title": "国香 · 题九畹芝兰图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "湘岸遗馨。托芳根九畹，尺幅丛生。素枝自摇绿叶，色秀香贞。只合松筠为友，更吹来、林下风生。何须畏霜雪，馥郁长依，谢傅阶庭。",
      "墨痕凝蕙露，写苔苍藓碧，秋芜春荣。放怀楚客，千古犹寄幽情。可是西风江上，尚依稀、杜若芳汀。瑶琴乍成曲，鹤唳长空，石濑泠泠。"
    ]
  },
  {
    "id": "adcfe4db03ef738a2d58a18daf2d79c1",
    "title": "台城路咏瓶菊",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "十风九雨重阳过，秋光更饶篱菊。败叶阶除，疏桐院落，秀色一天霜足。推黄熨绿。自不为春华，不因寒肃。野韵幽芳，独开迟暮避尘俗。",
      "书窗分取一束。称诗怀浓淡，瓶水新掬。瘦影离披，清灯暗月，添写屏山六幅。翛然溪谷。伴楚客狂吟，陶家清福。爪擘霜螯，冷香沁樽醁。"
    ]
  },
  {
    "id": "adcfe4db03ef738a996772c5a43de081",
    "title": "百字令题骆佩香秋灯课女图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "井梧秋劲，敞风疏露堪，尘空碧落。机杼初停勤荻训，一卷书抽故橐。蕙质方柔，焦心独展，幽抱怜闺阁。令师贤母，凤雏清和孤鹤。",
      "休怨伯道无儿，中郎今有女，堪承家学。习礼明诗应不愧，舅氏宾王姓骆。宝婺光寒，蓼莪篇掩，吹彻江城角。琴台音窅，清灯辛苦纱幕。"
    ]
  },
  {
    "id": "adcfe4db03ef738a392c3883474fa466",
    "title": "如梦令 · 忆燕",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "红杏枝头春吐。不定班班社雨。轻暖又轻寒，总把归期耽误。",
      "何处何处。悄立珠帘绣户。"
    ]
  },
  {
    "id": "adcfe4db03ef738a1970e7207047e0a8",
    "title": "踏莎行 · 春日有怀",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "芳草池塘，秋千院落。旧游回首浑如昨。东风吹梦各天涯，诗怀酒兴萦离索。",
      "归计迢遥，音书耽搁。春来春去闲帘幕。青梅结子燕营巢，一年又负花前约。"
    ]
  },
  {
    "id": "adcfe4db03ef738a340c7602eac2df48",
    "title": "金缕曲 · 和韵题问秋图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "何处秋深矣。望汀洲、萧萧芦苇，秋应在水。雪正纷披霞错落，秋在枫林散绮。漱泉石、秋声迸齿。摇落江南杨柳岸，送燕山九月披裘至。饶逸兴，云乡尔。",
      "有斜阳处西风里。小桥横、琴樽逐谢，奚囊从李。秋色二分馀几许，秋满寒山诗思。正杖倚、推敲一字。秋也何心秋著色，更宜人、浓淡谁为此。青女力，霜华使。"
    ]
  },
  {
    "id": "adcfe4db03ef738a503f9a5e6ac3b987",
    "title": "台城路病中答方采芝",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "芳兰秀菊馨香换，难禁异乡羁旅。卧病心情，惜花时节，牵惹愁酲离绪。佳人别去。恨湘水湘云，将伊留住。昨日南风，锦鳞江上寄新句。",
      "莺花堪占吟谱。甚屈原歌辨，宋玉词赋。熨去清漪，裁成瘦月，别是采珠俦侣。知音几许。得怀袖长存，沉疴如愈。何日春归，梦中惊杜宇。"
    ]
  },
  {
    "id": "adcfe4db03ef738a068ec518fe7a9c8c",
    "title": "贺新凉七夕词，侯心斋调秀亭作也，予依韵和之",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "梧井凉生矣。喜天上、绛河不隔，一痕秋水。衣薄五铢应耐冷，绝胜人间罗绮。看鹊驾、遥联雁齿。独倚西楼寻句冷，恰灯前袖得云笺至。传韵语，良宵尔。",
      "那堪客里兼愁里。向天涯、瓣香遥祝，陈瓜荐李。试问长生秋殿里，多少浓情艳思。都记取、宫纱红字。缥缈空传金钿盒，令人间、长恨频歌此。谁更见，蓬莱使。"
    ]
  },
  {
    "id": "adcfe4db03ef738afd9ad3a91116df3b",
    "title": "贺新凉叠韵再和",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "逸句花生管。赋离居、西风落叶，乡心自遣。红豆从来多写怨，总是啼春莺燕。谁画出、碧天凉汉。一片宫商云外度，顿铅华洗尽筝琶掩。屈宋后，词人见。",
      "赏心此夕还谁羡。想姮娥、白团扇底，佳期暗判。抛掷流黄机上锦，十二阑干倚遍。也分领、客怀一半。何日秦楼联彩凤，续箫声、共待银河绚。画屏暖，人无倦。"
    ]
  },
  {
    "id": "adcfe4db03ef738a575cb40ff25cc87f",
    "title": "风蝶令题春园扑蝶图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "石藓侵裙碧，苔花印屐微。西园桃李惜芳菲。暗恼无情胡蝶、送春归。",
      "似梦犹迷草，寻香故绕衣。逡巡把扇怕惊飞。要扑一双粉本、画屏帏。"
    ]
  },
  {
    "id": "adcfe4db03ef738a4e3328d6552fea0c",
    "title": "踏莎行 · 坐月",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "翠幕风单，晶屏月堕。一番凉思中秋过。素娥高处不胜寒，合来伴我明窗坐。",
      "砧杵频催，更筹暗和。丁丁搅得声无那。料应别梦又难成，兽炉龙脑添些个。"
    ]
  },
  {
    "id": "adcfe4db03ef738ae2fec483e4ec904e",
    "title": "台城路感怀",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "梦中冉冉韶华度，情怀迥非畴息。命也如何，时哉不与，底事十年为客。人情阅历。叹火暖冰寒，自怜心迹。莫怪东风，岭梅枝各向南北。",
      "真言不醒顽石。纵诗书千卷，何用今日。庸福如人，虚名老我，半世穷愁消得。青衫泪湿。恨瑟柱添胶，琴材被炙。厚薄前因，料难增寸尺。"
    ]
  },
  {
    "id": "adcfe4db03ef738a8417c7ba9697a084",
    "title": "菩萨蛮 · 寄长姊",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "别君江上舒梅萼。思君旅邸秋萧索。塞雁又南飞。羁人何日归。",
      "愁心题不得。没个量愁尺。消瘦对黄花。应知我怀家。"
    ]
  },
  {
    "id": "adcfe4db03ef738ad1f68d0c4d1e4756",
    "title": "绮罗香 · 题画眉图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "玉镜鸾新，晶帘燕悄，朝露袭人兰气。欲效当年，京兆闺房韵事。入时宜、最要长蛾，喜宫样、匀分八字。占风流、石黛南都，生花妙笔殷勤试。",
      "春风吹上眉妩，掩映明眸皓齿，花钿云髻。浅笑轻颦，流盼更添娇媚。临瘦月、波剪秋痕，带远山、柳舒晴翠。祝相庄、鸿雁长齐，孙曾同寿介。"
    ]
  },
  {
    "id": "adcfe4db03ef738a2f17e87757ccd689",
    "title": "绮罗香 · 题同里许翁双美图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "竹抱孙枝，桐垂美荫，人在小山幽处。写出秋心，水镜倒沉天宇。劳旧梦、世外烟霞，品新诗、闲中风趣。问仙居、丁卯桥边，姓名更续昔时许。",
      "明珠双换白璧，还似娇梅倩杏，紫云红雨。玉管金炉，消遣慧烟香缕。正好是、公子归来，莫漫言、诗人老去。斗轻盈、燕燕莺莺，嫩凉生白苎。"
    ]
  },
  {
    "id": "adcfe4db03ef738aff68ae3dfe5f5924",
    "title": "绮罗香 · 题杏楼晓妆图",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "中酒高楼，卖花小巷，一枕春眠初醒。镜里惺忪，双脸断霞还晕。约纤腰、一幅云拖，扫眉黛、二分月印。待妆成、簪上红香，露痕浓染鬓云润。",
      "风番吹已过半，杨柳青青不隔，天涯芳信。料峭馀寒，十二阑干休凭。仅关心、莺踏铃声，似相识、燕窥帘影。自娇憨、生小无愁，画梁延素颈。"
    ]
  },
  {
    "id": "adcfe4db03ef738a4165a817a2dc4f06",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "故纸窗棂风雨破。几日嫌寒，不敢临窗坐。数幅云笺功力大，糊来顿使寒威挫。",
      "从此书灯添夜课。爱惜灯花，不怕风吹堕。三五银盘虽隔个，相扶梅影分明过。"
    ]
  },
  {
    "id": "adcfe4db03ef738a4165a8175f1faa06",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "夏日常抛，冬时更恋。炎凉颠倒殊纨扇。年年熨贴绽重缝，春晖肠断馀衣线。",
      "经纬须分，元黄自辨。绨袍故好何心羡。黑貂虽敞志犹存，牛衣未必长贫贱。"
    ]
  },
  {
    "id": "adcfe4db03ef738a4165a817527ecfc4",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "广庭满贮三冬日。重檐梅蕊香初炙。帘幕向阳开。曦晖入户来。",
      "丹心原自暖。不为红轮转。遍体沐恩光。春生荆布香。"
    ]
  },
  {
    "id": "adcfe4db03ef738a4165a817cb4d81a2",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "裘敞山肩叠，惟拥诗肠热。宝鸭温香不敌寒，更榾柮、金炉爇。",
      "酒暖香芬烈，茶熟烟凝结。旋贮阳和虚室春，凭它一尺门前雪。"
    ]
  },
  {
    "id": "adcfe4db03ef738a4165a8174642a0bc",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "帘幕朔风寒，冻结毫如刺。定国安邦不用伊，何必锋芒利。",
      "暖气借吹嘘，渐转融和意。墨沈方浓酒正酣，挥洒龙蛇势。"
    ]
  },
  {
    "id": "adcfe4db03ef738a4165a8174e6d651d",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "窗南砚北。凛凛冰坚石。脆质难凭敲凿力。炉火温黁微炙。",
      "融融暖玉生烟。东风冻解春先。顷刻香腾墨海，何能荒我良田。"
    ]
  },
  {
    "id": "adcfe4db03ef738a4165a8173f829839",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "勺贮寒江。瓢倾冻雪，火活铜珰。蟹眼翻圆，松涛响彻，一桁烟萦。",
      "萌芽岕片争清。泛碧乳、泉甘露馨。暖沁诗脾，浓消酒渴，七碗春生。"
    ]
  },
  {
    "id": "adcfe4db03ef738a4165a817392cb5d0",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "酝酿糟仙学杜康。生嫌味烈熟尤芳。银屏金鼎谙时煮，黄菊青梅别样香。",
      "寒可敌，醉堪乡。不愁斗费十千偿。需时惯把貂裘换，风雪床头一瓮藏。"
    ]
  },
  {
    "id": "adcfe4db03ef738a4165a81798b12a6b",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "山光白。山光白衬天光黑。天光黑。沉沉远水，玻璃冻墨。",
      "羔裘粘满花魂魄。芒鞋印满人踪迹。人踪迹。高低路径，杖藜须策。"
    ]
  },
  {
    "id": "adcfe4db03ef738a4165a817350f3b04",
    "title": "消寒十咏临江仙糊窗",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "梦里香生处，窗前月到时。晴檐鸟语报南枝。定有咏花人已、得先期。",
      "残雪逡巡踏，清风料峭吹。清溪曲处小桥欹。一树寒葩掩映、出疏篱。"
    ]
  },
  {
    "id": "adcfe4db042b8122fe59e48a64618d31",
    "title": "采桑子 · 答刘夫人",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "自从封寄花笺后，暑雨凉云。挨尽黄昏。才得鸿来又小春。",
      "几时相见兜兜话，候采湖莼。节钺南巡。再访溪桥蛱蝶门。"
    ]
  },
  {
    "id": "adcfe4db042b812237dbf875efba28d1",
    "title": "疏影 · 雁影见《词综》、《昭代词选》、《词雅》",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "行行点点，问谁将淡墨，凭空洒遍。雪压危桥，月晕闲庭，描写春愁秋怨。芦花港浅参差过，还认是、掠波归燕。带斜阳、时近南楼界出，一绳天远。",
      "总使悬针垂露，只模糊不辨，隶虫符篆。写上征衫，落到寒砧，可也寄封书便。惊弦任尔高飞起，原依约、晴川荒甸。最销魂、暮雨朝云，吹堕平沙难见。"
    ]
  },
  {
    "id": "adcfe4db042b8122889a10a67de44bd1",
    "title": "南浦 · 春水，和母见《昭代词选》、《词雅》",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "书屋正临溪，喜春回，浅碧粼粼晴晓。一片縠纹轻，红襟燕，掠处翠萍如扫。仙源难觅，浮来千点桃英小。十里银塘，迷望眼，色映离披芳草。",
      "溶溶漾漾桥边，岂离人、愁泪流将不了。杨柳绿阴浓，风生处，时有白鸥飞到。烟云渺渺。钓船归矣渔歌悄。试问者番新雨后，添得浪花多少。"
    ]
  },
  {
    "id": "adcfe4db042b81224156f3e006ceea00",
    "title": "步蟾宫 · 却燕",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "任伊绕径翻双剪。纱槅子、齐关红扇。去年不听故人留，又何用、故人重见。",
      "旧巢泥污休依恋。请栖托、邻家深院。算侬非是忒无情，怕牵惹、秋来肠断。"
    ]
  },
  {
    "id": "adcfe4db042b81229b37d656e7742a3d",
    "title": "疏影 · 蝶影",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "阶前两两。总回旋高舞，不离书幌。素袖空黏，彩扇虚兜，作出一番轻浪。绿钱匀处依稀见，似栩栩、梦魂飘荡。稳栖香、冷月光中，仍与花枝相傍。",
      "倩入滕王笔底，怕蛾粉鸦黄，总难偷样。疑假犹真，是也非耶，偏漏雕檐蛛网。无端逗起闲吟味，添几许、惜春情况。待寻芳、倦绣人来，闪在罗裙褶上。"
    ]
  },
  {
    "id": "adcfe4db042b812276d04331ff46168f",
    "title": "沁园春 · 发",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "握向菱花，光泽谁如，羞他麝煤。恁长侵眉翠，一窝云薄，低笼耳玉，几叶兰齐。堕马妆新，蟠龙式旧，巧绾穿心时样宜。增妍处，有金虫深亸，琼燕斜飞。",
      "垂垂惯贴蝤蛴。爱花露油沾香袭衣。记舞偏灯底，牙梳再掠，睡松枕角，彩线重维。烟拂鸦翎，露凝蝉翼，总使轻盈也让伊。寻芳去，怕兜归密刺，休近荼蘼。"
    ]
  },
  {
    "id": "adcfe4db042b8122e7956feeb183163f",
    "title": "沁园春 · 口",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "小颗含春，那许盘中，樱桃斗鲜。为粉香匀靥，微粘花露，彩毫描黛，淡吮松烟。凤管调来，鹅笙炙去，一曲清歌莺溜圆。评茶味，任瓷磁深浅，尝尽甘泉。",
      "休随梁燕呢喃。且教语鹦哥铁马前。爱瓜犀难见，茜凝羞郑，丁香半露，猩滴惊樊。懒嚼红茸，愁沾绿蚁，惯使纤纤剔未闲。移情处，在轻轻一笑，百媚嫣然。"
    ]
  },
  {
    "id": "adcfe4db042b81220130ed2a174f8906",
    "title": "沁园春 · 目",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "烁烁清光，低映眉山，桃花是名。惯深遮团扇，背灯角睐，潜回落月，对影斜凝。欢定含娇，醉还送悄，懊恨难禁玉筋零。无人处，把鸳巾轻拭，装出多情。日长何事瞢腾。",
      "凭案叠残编展未曾。喜才临碧涧，盈盈秋水，乍开青镜。闪闪春星。吟倦窗前，绣慵楼上，瞥见归舟带笑迎。风流样，怕端溪鸲鹆，输与精莹。"
    ]
  },
  {
    "id": "adcfe4db042b8122371ab07ae80afa3a",
    "title": "沁园春 · 腰",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "软款围来，尺六无多，纤柔绝伦。向灯前欹侧，惊回柳影；花边宛转，羞睹蜂魂。染恨千丝，萦愁几缕，半幅曾窥湘水裙。临风去，怕娉娉袅袅，化作行云。",
      "晓寒料峭难温。好缓束吴绫茜色新。为妆成有意，凭栏倦舞，醉馀无力，凭几慵伸。剥枣应怜，偎琴更惜，透体沉檀一捻春。谁堪拟，似盈盈佩玉，洛浦仙人。"
    ]
  },
  {
    "id": "adcfe4db042b8122bd551a3af697a70a",
    "title": "台城路蟋蟀",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "井梧飘后愁堪赋，俄闻这番凄语。接砌花根，连阴树底，那不消人魂处。高吟低诉。恰经断回文，指寒停杼。灯影清莹，夜深怪尔撩愁绪。",
      "苔茵露浓过雨，似休还又杂，月下鸣杵。唧唧荒村，喓喓静馆，作出秋声无数。何当递与，惹鹤步挨来，呆儿痴女。盆盒携归，逞馀音更苦。"
    ]
  },
  {
    "id": "adcfe4db0455b61cece5e199baf0aac4",
    "title": "柳梢青",
    "authorName": "彭骏孙",
    "authorId": "adcfe4db0455b61cd1457b72d1457b72",
    "dynasty": "清",
    "content": [
      "何事沉吟？小窗斜日，立遍春阴。翠袖天寒，青衫人老，一样伤心。",
      "十年旧事重寻，回首处，山高水深。两点眉峰，半分腰带，憔悴而今。"
    ]
  },
  {
    "id": "adcfe4db0475b1ce63ed265639d37232",
    "title": "金缕曲 · 和效楞侄月下醉歌原韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "何处难忘酒。问双丸、玉轮飞碾，有时停否。放眼千秋苍茫里，几见星移珠斗。经多少、初三下九。皓质临空浑似昔，把仙蟾、付与吴刚守。耽清景、莫搔首。",
      "鱼鳞瞥见晴云走。且消闲、歌呼达旦，一杯擎手。历落嵚崎人间世，最是高名难受。有几许、葫卢掩口。是法不妨平等看，任羯肌、妍好鸠盘丑。看花影、过窗牖。"
    ]
  },
  {
    "id": "adcfe4db0475b1ce4e33fb0e1aa041d3",
    "title": "金缕曲 · 柳眼叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "可是才中酒。认东风、惺忪阑角。倦还开否。一片青垂蘼芜陌，怅望孤城似斗。已盼到、寒消九九。楼外斜窥春意嫩，正红闺、离思和愁守，章台畔。好回首。",
      "长堤杳杳花骢走。阅多少、青衫丝泪，玉酥纤手。似笑还啼斜阳里，此段风情谁受。著几树、永丰坊口。问讯星眸眠乍起，向个侬、眉底评妍丑。娇无那、映珠牖。"
    ]
  },
  {
    "id": "adcfe4db0475b1cece3591ecddcd64b4",
    "title": "金缕曲 · 前题再叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "搓就鹅儿酒。问筵前、小蛮舞罢，笑初回否。春水盈盈横波岸，晓月才倾银斗。看过了、春光八九。肠断武昌城畔路，送征鞍、只向妆台守。隋堤侧、好姿首。",
      "飞花莫便因风走。有几许、殢人娇态，休攀凡手。一顾宜春依依影，东面轻风任受。好索取、梅花笑口。杏靥桃鬟争掩映，料群芳、尽作无监丑。洛社咏、忆吟牖。"
    ]
  },
  {
    "id": "adcfe4db0475b1ceafd604c18e5ddded",
    "title": "金缕曲 · 前题三叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "小酌听鹂酒。忆断帘、伊人曾见，睇真宜否。藐昭花前尽流盼，消尽陈思八斗。合付与、多情欧九。烟缕千条瓜步水，做青青、曾媚平山守。横塘曲、试翘首。",
      "簸钱堂上娇娃走。畅好是、初三月后，东风垂手。比似梧宫宫中见，只合西眉承受。应栽向、女儿港口。春色撩人无赖甚，只梨涡、双颊堪为丑。金缕影、当窗牖。"
    ]
  },
  {
    "id": "adcfe4db0475b1cea3c7f5b91246caf2",
    "title": "金缕曲 · 前题四叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "漫驻离尊酒。看亭亭、玉栏干外，泥人知否。偷露浓春好消息，短拍应歌铜斗。惆怅煞、坂逾折九。驿路风光青不尽，把断魂、分付长条守。波欲溜、晴江首。",
      "宫门隐隐羊车走。只盼取、同心双结，绾来侬手。记得低鬟目成夜，密意者回生受。且莫管、啼莺多口。汉苑清矑谁得似，恐画工、难貌明妃丑。情脉脉、碧烟牖。"
    ]
  },
  {
    "id": "adcfe4db0475b1ce0621e1822a6fb70c",
    "title": "金缕曲 · 咏怀五叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "不饮声闻酒。只梦中、一枝彩笔，寥天来否。古月今人难遇面，若个才高北斗。休屈指、祖三元九。怏掣鲸鱼翻碧海，贮灵书、自有龙威守。墨池浪、笑濡首。",
      "任他夸父踆踆走。且拥得、牙签万轴，试扶轮手。孝穆珊瑚东方锦，原合书生消受。嗤炙毂、雕龙健口。万象牢笼供刻书，看描成、凤采奇鸧丑。挥毫罢、风生牖。"
    ]
  },
  {
    "id": "adcfe4db0475b1ce73997ddef28f76ee",
    "title": "金缕曲 · 和仲湘弟作六叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "休信刘伶酒。算从来、蜉蝣醯瓮，能抛离否。七尺轮囷肝胆在，那羡印悬如斗。尽饶他、数工九九。结了管城文字契，谅孔方、只合钱奴守。赋豪士、莫低首。",
      "胸中盘郁蛟龙走。试遥向、云天举臂，海山挥手。薜荔为帷荷作屋，世上庾尘宁受。漫计较、虱心鸡口。鸾鹤自冲霄汉远，看人间、凡鸟原粗丑。发浩倡、气惊牖。"
    ]
  },
  {
    "id": "adcfe4db0475b1ce14f77b857becf205",
    "title": "金缕曲 · 杨妃七叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "国色朝酣酒。问古今、深宫恩宠，有如斯否。密誓夜阑长生殿，愁煞南河西斗。记曾侍、金舆斿九。羽骑千行谁敢近，却花衔、野鹿无人守。骊山苑、莽回首。",
      "伤心绣毂延秋走。绝难料、连枝比翼，这般分手。一树桃花摧急雨，叵耐香魂禁受。浑输与、蛮腰素口。安稳舞裙歌扇底，悔仙姿、不作庞帘丑。千载恨、华清牖。"
    ]
  },
  {
    "id": "adcfe4db0475b1cefdc2e54109bd7980",
    "title": "金缕曲 · 西子八叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "城贮兰陵酒。放锦帆、横塘归去，美人醒否。万柄莲香五湖曲，消得金尊如斗。倚红栏、遍三百九。白纻歌残宵漏歇，晓乌啼、不用铜鱼守。欹蝉鬓、艳螓首。",
      "无端麋鹿胥台走。最缄恨、甬东江上，难携纤手。宝屧声中山河尽，往日恩情怕受。望不到、苎萝溪口。身逐鸱夷成底事，咏鹣鹣、翻让东施丑。魂销也、娃宫牖。"
    ]
  },
  {
    "id": "adcfe4db0475b1ce104aace6e822f112",
    "title": "金缕曲 · 明妃九叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "泪洒留梨酒。忽蓬飘、玉颜远迈，是君恩否。猎猎边沙风扑面，还杂数声刁斗。蓦行到、九洲更九。毳帐雪花如掌大，这凄凉、可比长门守。看塞雁、尚南首。",
      "马头匼匝榆关走。从那日、檀槽逦逤，学成双手。貂鼠襜褕酥酪乳，算是阏氏消受。赋春燕、几番啼口。一种银钗山市女，到而今、尽爱瘢痕丑。浑不愿、掖庭牖。"
    ]
  },
  {
    "id": "adcfe4db0475b1ce13b093ad44e11f3c",
    "title": "金缕曲 · 熙春台十叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "谁凿洼樽酒。耸高台、青山一桁，春岚浓否。磴道斜穿松霭碧，岩势直凌霄斗。认几点、螺痕烟九。古碣苍凉苔篆紫，剥龙文、自有啼咕守。朱栏敞、好俯首。",
      "沙虫人影平川走。看林际、孤城百雉，檐端抗手。径上六虚亭子望，云影天光都受。响琴筑、阶前螭口。瘦石幽泉争色相，更著花、老树枝无丑。策筇杖、倚危牖。"
    ]
  },
  {
    "id": "adcfe4db0475b1cee44f8acae9a293a0",
    "title": "金缕曲 · 初夏即事十一叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "节近蒲觞酒。正团林、熟梅天气，江南同否。舶踔风微丝雨润，开绽绣毬如斗。可剩得、馀春旬九。卸了吴绵换方曲，擢炉烟、一穗金猊守。无事饮、效犀首。",
      "闲从小队效垌走。爱满路、绿阴承盖，翠条扶手。曲屈溪流人唤渡，三两野航恰受。恍行到、武陵源口。涧草岩花皆妩媚，便乞浆、村女姿无丑。谁结屋、云边牖。"
    ]
  },
  {
    "id": "adcfe4db0475b1cea83eb878c882cc8c",
    "title": "金缕曲 · 白樵川赴界首途中作十二叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "小酌都亭酒。看花边、红旌细转，画能如否。一片绿烟围四面，扑去缁尘三斗。讶方罫、田开井九。得得乌犍人叱犊，更云春、自转流泉守。溪水涨、柴门首。",
      "连山忽作龙蛇走。有几处、黛鬟送媚，云仙招手。古木苍藤交掩映，空翠衣裾全受。挂飞瀑、薜荔厓口。雪练千条风漾直，又蹲岩、奇石熊罴丑。樵斧响、峰巅牖。"
    ]
  },
  {
    "id": "adcfe4db0475b1ce011ec4d955d81784",
    "title": "金缕曲 · 建溪十三叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "难变甘棠酒。看飞涛、建瓴千尺，暂时平否。两岸苍崖攒积铁，高处扪参插斗。浑不似、黄河曲九。乱雪翻空雷转地，涌蛟宫、疑有龙螭守。堆滟滪、如马首。",
      "众流尽汇螺川走。认估客、樯帆络绎，长年身手。一叶轻舟穿石罅，掀舞惊波能受。有几统、残碑渡口。霸国山川争割据，忆刀光、练影严戎丑。陈迹渺、苔生牖。"
    ]
  },
  {
    "id": "adcfe4db0475b1ceefd4f885cb0c1686",
    "title": "金缕曲 · 练夫人十四叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "岂饮箪醪酒。仓卒间、能全民命，冠樱惭否。夫婿岩疆持虎节，伟略胆还如斗。叹劫运、世逢阳九。大树熊罴已萧瑟，恨严关、绝少旌竿守。兴废事、欲搔首。",
      "曾开铁网长鲸走。羡慧眼、奇才解识，系洪糜手。帐下儿俄称大将，敢忘昔年恩受。保多少、白头黄口。绫帐纱帷传片语，展慈云、尽化群凶丑。神风肃、灵词牖。"
    ]
  },
  {
    "id": "adcfe4db0475b1ceeb94c3b7cc6036f2",
    "title": "金缕曲 · 答晓门及效楞侄十五叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "敢品圣圣酒。只凭将、心波不起，稍参真否。纶绋恩深临轩遣，宁羡金籯珠斗。漫诩道、凤毛苞九。家世扶阳清节重，愿焚香、长把楹书守。辨鱼目、咏狸首。",
      "明珠安得盈盘走。或暗冀、珊瑚入网，慰垂纶手。久住蓬山濯冰魄，大地纤尘那受。梦每到、光明洞口。鬷茂一言皆足赏，笑搔头、傅粉偏形丑。题水镜、锁厅牖。"
    ]
  },
  {
    "id": "adcfe4db0475b1ce9f3c62e3f3942278",
    "title": "金缕曲 · 梅妃十六叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "无分沉香酒。最销魂、楼东一曲，泪珠零否。辇道苔生宫漏寂，但见玉绳低斗。忆往事、柔肠回九。月里霓裳人惯听，恁仙姝、却作青天守。钗七宝、枉簪首。",
      "怜他朔骑中宵走。且留得、鸾笺小字，赋来荑手。锦袜泥侵春草宿，煞比上阳难受。记笛韵、曾传檀口。骨沁梅清餐荔绿，凉冰肌、尚觉双成丑。魂应恋、枫亭牖。"
    ]
  },
  {
    "id": "adcfe4db0475b1ce1912ab45867eaeaa",
    "title": "金缕曲 · 与诸同人话吴兴风景有感十七叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "忆煞乌程酒。听传来、苹洲渔笛，乡梦回否。碧玉双溪流不断，漉去泾泥五斗。浮黛影、山痕面九。小艇瓜皮随荡漾，泊芦花、恰有闲鸥守。波汉水、碑岘首。",
      "晶宫绝少轮啼走。尽放眼、绿荷如海，翠衣携手。一带鱼鳞楼阁好，修竹暑风不受。爱修网、银刀巨口。顾渚芽茶白于雪，更团栾、明镜热妍丑。子夜曲、红亭牖。"
    ]
  },
  {
    "id": "adcfe4db0475b1ce3f8ccaffb03d87b5",
    "title": "金缕曲 · 团扇十八叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "丹颊难胜酒。乍梅风、暄吹午枕，粉汗融否。拈得桃枝团月样，忽讶新凉来斗。胜汉苑、制传华九。袖底香飔摇动好，画乘鸾、应效秦楼守。珠帘亚、微回首。",
      "不须便面章台走。还记得、碧罗帏畔，轻披绵手。云母屏开冰簟滑，合与同心消受。问底事、笑遮绛口。小立兰阶人影倩，障花颜、恰恐花羞丑。蝉影薄、昭阳牖。"
    ]
  },
  {
    "id": "adcfe4db0475b1ce936c16fe3c6e39d5",
    "title": "金缕曲 · 朱子故里十九叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "谁饮百觚酒。算杨罗、诸贤而后，道真南否。故鄣山中虹采眩，闲气应钟牛斗。演河洛、学探畴九。万古沧洲传讲舍，嗣缁林、一脉章缝守。云峰矗、好翘首。",
      "隼旟几度方州走。空慨叹、猗兰难采，斧柯伤手。出处曾劳金使问，可惜宝文虚受。叹只锦、频摇箕口。俎豆自馨千载业，只青编、难洗纤儿丑。奠苹藻、礼堂牖。"
    ]
  },
  {
    "id": "adcfe4db0475b1cee3c956c44f5a0630",
    "title": "罗敷媚与同人话闽中之胜再叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "山如环玦波如黛，鸟转歌喉。花触吟眸。兀兀篮舆怕早休。",
      "荆关画手愁难到，松籁轻浮。竹韵清悠。岩上仙踪问铁舟。"
    ]
  },
  {
    "id": "adcfe4db0475b1ce990391e7169170c7",
    "title": "罗敷媚忆建溪旧事三叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "银筝记按当筵拍，响彻诗喉。谱付仙眸。花艳惊人不肯休。",
      "四山岚翠围歌榭，石鼎香浮。檀板声悠。舄底江帆叶叶舟。"
    ]
  },
  {
    "id": "adcfe4db0475b1ce5c877bb6d40f030d",
    "title": "罗敷媚潞川即事四叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "岩疆直抵乌桓塞，地控襟喉。山豁遥眸。虎踞龙蟠势未休。",
      "云帆此处通淮海，浦溆波浮。欸乃声悠。绝似江乡铁鹿舟。"
    ]
  },
  {
    "id": "adcfe4db0475b1cec2ff9df6fb97f5d1",
    "title": "罗敷媚偶忆五叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "蓬莱阙下簪毫处，林啭莺喉。钥启鱼眸。日历编成正浣休。",
      "而今持斧畿南北，鸿爪踪浮。马首情悠。惭愧人间作楫舟。"
    ]
  },
  {
    "id": "adcfe4db0475b1ce6ffd1b489b896d3d",
    "title": "罗敷媚漫兴六叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "采风曾握量才尺，韵辨唇喉。句赏心眸。丙夜丹黄未少休。",
      "书生结习浑难舍，铜钵声浮。石砚思悠。杯水凭挐芥子舟。"
    ]
  },
  {
    "id": "adcfe4db0475b1ce16d4689037e883cf",
    "title": "罗敷媚偶成七叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "人生快意谁能数，丝管调喉。书卷开眸。暇便行吟倦即休。",
      "安得移官烟水国，槛外山浮。潭底云悠。十里风荷引去舟。"
    ]
  },
  {
    "id": "adcfe4db0475b1ce3acdeb22423ba96d",
    "title": "罗敷媚偶感八叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "人生是处当行乐，绿酒浇喉。绀袖凝眸。莫遣青山笑未休。",
      "沧江只悔成轻别，凫渚烟浮。鹤屿天悠。有个斜风细雨舟。"
    ]
  },
  {
    "id": "adcfe4db0475b1ce38979235fcb5dac7",
    "title": "罗敷媚冬日即景九叠前韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "飞霙糁径寒烟织，云咽清喉。风射酸眸。墐户人家正役休。",
      "红垆此际堪围坐，帘幕花浮。琴弄弦悠。快泛钱塘药玉舟。"
    ]
  },
  {
    "id": "adcfe4db0475b1ced17c30ae04b88d2e",
    "title": "浪淘沙 · 通州道中",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "浅水立凫翁。芦荻西风。焜黄老柳半书虫。一段冷云斜日外，澹影横空。",
      "路指凤城东。石陌遥通。田家禾黍正年丰。夹岸舞翻红稏，拍手儿童。"
    ]
  },
  {
    "id": "adcfe4db0475b1ce001087027f5b0543",
    "title": "临江仙 · 过惠河感即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "渺渺寒流明古渡，斜阳云影初收。蓼花滩畔木兰舟。沙边渔唱晚，烟外橹声柔。",
      "极望长天连海曲，风前顿触离愁。廿馀年事懒回头。乌梭天上织，鸿爪雪中留。"
    ]
  },
  {
    "id": "adcfe4db0475b1ce2858b20b323fd650",
    "title": "南楼令潞城秋兴",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "萧瑟晚风寒。征衣白袷单。悄冰轮、飞上云端。谁道木犀香正暖，早霜意、近秋残。",
      "一水绕榆关。红龙塞接连。护神京、万雉岿然。尚忆当年持斧客，驰羽骑、擘吟笺。"
    ]
  },
  {
    "id": "adcfe4db0475b1ce8a55c904603f0f49",
    "title": "远朝归秋日潞河即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "秋净平芜，见几株、垂杨踠翠，寒芦摇碧。望里烟明水远，红栏绿浪，恰似江南景物。扬鞭处、快马蹄得得，尘坋都绝。",
      "西风细蹙鳞波，忆一叶蒲帆，直通乡国。双鱼遥溯，迢迢亭堠，带得故园消息。当年旧梦，俄转眼、星霜飘瞥，斜阳外、又是暮砧声急。"
    ]
  },
  {
    "id": "adcfe4db0475b1cedbb038bfed59f94a",
    "title": "满江红 · 漫吟",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "峻坂双丸，隙驹过处全无影。乍帘外，雪云黯澹，霜风凄紧。草草年光行欲暮，迢迢尘梦呼难醒。算圆浑，著甚恁般忙，无凭准。",
      "今古事，闲中省。真幻想，空中领。只浮沤，起灭去来无定。小住十洲清净宅，安眠一觉华胥枕。问前身，何处托行踪，蓬莱顶。"
    ]
  },
  {
    "id": "adcfe4db0475b1ce87622ab982d220ed",
    "title": "青玉案 · 郊外偶书",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "夕阳照树红相亚，秋已半、新寒乍，潦水初收黄叶下，一年春信。依依柳色，又待东风也。",
      "孤城一抹浑如画，又屈曲、疏篱傍茅舍，此景北来应共讶。下若溪边，馀英渡口，只少虹梁跨。"
    ]
  },
  {
    "id": "adcfe4db0475b1ce64aade51f83e9f70",
    "title": "天香 · 咏绿牡丹",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "苔砌迷烟，竹轩吹雾，欧家冶色新染。岭外珠娇，汝南玉小，不数莲跗丹脸。汉宫似否，认訇叶、钿痕微颤。记取成都画样，黛螺五斛浓点。",
      "亭亭幽姿最胜。漫评量、紫深黄浅。锦被金裙输与，青绫妆淡。解释春愁几许，共鬓影、窗前斗明艳。蝶翅休疑，蜻腰难见。"
    ]
  },
  {
    "id": "adcfe4db0475b1ce29e44b17d9966e79",
    "title": "梦横塘题陈百泉司马小照",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "竹云罩径，桐露飞檐，秋光此际清绝。老屋三间，占几许、林风池月。棐几无尘，湘帘似水，炉烟初歇。看碑摩碧落，砚涤红丝，闲吟处、仙凡隔。",
      "绿天尽展蕉阴，有幽人把卷，襟怀冰雪。试数家声，是百尺、楼头标格。想乡国、花桥香径。水木空园弄明瑟。忆煞当年，牵船曾住，也茅庵支得。"
    ]
  },
  {
    "id": "adcfe4db0475b1ce7947b2e5084a8f31",
    "title": "玉楼春 · 定兴道中",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "湿云合沓鱼鳞澹。雨过微青逗天半。几株疏柳夕阳村，一片平芜临水岸。",
      "凉飔欲涤炎威散。镇日絺衣却纨扇。轩舆度处疾如飞，万点银沙明似练。"
    ]
  },
  {
    "id": "adcfe4db0475b1ce0497779053dd5bdb",
    "title": "桂枝香秋日潞河官舍即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "金风成阵。正蓼岸水香，芦渚烟净。遥见重岚似染，澄波如镜。新凉透向单纨早，问流光、木犀香近。露浮莲薏，云沈菰米，一番深靓。",
      "畅好是、冰轮渐映。恰宝相空明，纤尘都尽。篱角秋声，摵摵更添蛩韵。年时记得携幽侣，擘涛笺墨华痕沁。谁知此日，朱旗画戟，未输清兴。"
    ]
  },
  {
    "id": "adcfe4db0475b1cec91078f5517d1598",
    "title": "金明池之通永观察任即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "凤水波寒，龙山翠叠，一片川原佳丽。资保障、神京咫尺，控辽海，北阙左臂。紫澜迥、远拂搏桑，凭指点，蓬岛方壸疑似。看沙溆滢洄，盐田广斥，天府雄关百二。",
      "曾记名藩开此际。倚紫塞秋风，牙幢羽骑。崆峒峻、愿磨长剑，孤竹险、也逾卑耳。认峰头、故叠犹存，快时际升平，周行如砥。愧露辋莺花，星游云树，持斧绣衣直指。"
    ]
  },
  {
    "id": "adcfe4db0475b1cee82062d602013645",
    "title": "十二郎秋水时至，泛舟通惠河即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "百川灌海，浪蹴踏、绛河欲泻。看急溜喷银，回澜漱玉，淼淼素波天罅。两岸苹花香全浸，又涨到、青枫根下。羡浴鹭争飞，眠鸥无数，傲人闲暇。",
      "潇洒。恰如身在，江亭烟榭。乍桂楫轻移，兰桡徐动，风景依稀图画。柳外鱼罾，苇间蟹簖，不羡馀不溪也。听欸乃、声遏行云万里，东吴帆卸。"
    ]
  },
  {
    "id": "adcfe4db0475b1ce305980e3ec6789c9",
    "title": "瑶花慢中秋",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "澄天如水，皓魄东升，看罗云全卷。冰壸皎洁，琼树秋、万里清光难掩。姮娥依旧，倚玉殿、新妆初展。照古今、银镜无尘，三五金波共满。",
      "此身似到瑶台，镇心地清凉，根因都现。金觞满泛，云液浥、唤起玉龙宛转。广寒何在，认桂影、婆娑庭院。漫相夸，彩幄红茵，且付花毫牙管。"
    ]
  },
  {
    "id": "adcfe4db0475b1cebd54780752098dcb",
    "title": "秋霁 · 即景",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "凉雨初收，听殷地惊飙，瑟◆林杪。乱飐荷塘，轻摇荻岸，触耳商声激謞。天容皓皓。碧虚不许纤尘到。看窗外。远岫攒青，云絮一时扫。",
      "回首却忆，水国西风，蒹葭苍茫，江上残照。挂蒲帆、雁汀凫渚。秋痕点点在红蓼。菰叶蛤蜊渔艇小。十五十八，待寻万斛银涛，一奁霜镜，丛桂香好。"
    ]
  },
  {
    "id": "adcfe4db0475b1ce6cd730be7e0ccbb7",
    "title": "镇西 · 送萼汀侄之官定边",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "风寒燕市，正蹇驴初跨。离亭外，柳丝成把。休疑诧。算征轺西去，放眼关山，洪河泰华。豪情满怀倾泻。斟别斝。",
      "铜章黄绶好。摇鞭去也。漫回头、青门紫闼。莎厅下。尽称晴道雨，林表看山，松间结夏。纸尾斜行名押。"
    ]
  },
  {
    "id": "adcfe4db0475b1ce0e96db96b46bc44f",
    "title": "水龙吟 · 秋日即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "碧梧庭院西风，紧凉意罗帷先透。露垂珠点，蟾圆玉镜，云铺冰绉。捐了齐纨，装成吴絮，寒生翠袖。乍栏干凭处，声声柔橹，又是雁来时候。",
      "绝爱闲窗清昼，映斜阳、疏花如绣。琴调绿绮，棋函白石，曲翻红豆。多谢天公，匀量芳晷，平分莲漏。待衔杯、探取秋英，帘外一痕香瘦。"
    ]
  },
  {
    "id": "adcfe4db0475b1cedbb7e59653879a1f",
    "title": "百字令盘山记游",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "穹岩特起，爱纡回磴道，百重苍翠。怪石嵯峨无定相，扪处一天烟霭。凤盖缡褷，龙鳞偃蹇，拂帽松枝碍。疏钟何处，僧寮缥缈云外。",
      "最好绝顶攀萝，一枝塔影，卓立凌空界。绀宇琳房相掩映，弹指华严香海。洗钵池遥，谭禅石古，剑影雄千载。岧峣行殿，崆峒轩驭如在。"
    ]
  },
  {
    "id": "adcfe4db0475b1ce971d4daaffc6dfd6",
    "title": "南浦 · 万柳堂送泰州岘司寇归无锡",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "帝里正浓春，有香山，逸老蓉湖归客。鹤发未垂丝，偏梦回、故国绿蓑青笠。为霖已遍，关心只系闲风月。一曲梁溪堪把钓，疏雨杏花渔笛。",
      "城南烟缕初匀，恰风和、上已羽觞时节。胜侣集簪裾，离筵启、还似冶原将别。新荷骤雨。繁声可记红牙拍。滑笏江流公去矣，此会年年应说。"
    ]
  },
  {
    "id": "adcfe4db0475b1ceadf970dc8937ac2d",
    "title": "高阳台 · 潞河秋思",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "天抹微青，水皴细黛，西风作意凉侵。袅袅层波，白鸥梦堕湖阴。一年好景从头数，乍瞢腾、已到秋深。最关情，几叠清笳，万户疏砧。",
      "苍茫难认长堤树，只鬖髿瘦影，凄瑟空林。霜冷乌篷，月珠摇荡波心。沧江满目催诗思，怕诗成、清怨难任。听寒潮，溉汩沙头，又转烟浔。"
    ]
  },
  {
    "id": "adcfe4db0475b1ce8f435ffe20f7fd20",
    "title": "台城路潮县神潜宫遗址是辽时妃嫔从猎处",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "斜阳一片平芜冷，苔花难寻古瓦。蚂蚁坟空，鸳鸯淀废，留得当年构架。绣帘谁挂。只败苇枯荷，吟蛩噤哑。几棱闲田，龙鸾耕出宝钗也。",
      "霓旌记从万乘，想红妆千队，雕鞍齐跨。台畔呼鹰，草间射虎，多少青娥姹娅。沧桑事假。早梦醒铜驼，露盘悲咤。老树犹存，但痒揩病马。"
    ]
  },
  {
    "id": "adcfe4db0475b1cec8118b19edcfa7eb",
    "title": "扫花游重阳前一日作",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "西风料峭，正节近重阳，黄花开绽。萧疏落木，乍催成霜信，桕林枫岸。潦水全收，有远岚耸翠。髻影葱茜。听写入琴丝，候雁声远。",
      "官阁多清燕。怏寒蒲几辈，爬沙初献。双螯雪斫。忆烟波小市，垂虹亭畔。与客携壸，难得酒人相伴。倾银盏，莫负茱萸身健。"
    ]
  },
  {
    "id": "adcfe4db0475b1ce55afce627da12a4a",
    "title": "沁园春 · 闰七夕和潘红茶方伯同年韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "屈指前期，蓂荚刚周，欣逢此宵。是钱偿营室，添来良夜，波浅银汉，退去秋潮。驾鹊车娴，骖鸾路熟，渡口相携不用招。欢情永，胜寻常仙侣，信爽蓝桥。",
      "沈云犹认菰漂，笑再入、花源路未遥。任凭肩语密，画栏重倚，低鬟巧乞，粉本频描。衣曝才经，针穿依旧，健句何人快举飘。风光好，看桐圭新茁，金井凉浇。"
    ]
  },
  {
    "id": "adcfe4db0475b1ce002148647725e020",
    "title": "百字令初至粤西使署作",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "流年如驶，又一官岭表，廉车初忝。桂海骖鸾传故事，惭愧金章司宪。赏棣碑存，甘棠港在，佳话人都羡。对床风雨，惊心雁影中断。",
      "回思冶峤持衡，天雄草檄，历历游踪遍。皱面恒河浑未改，赢得顽躯身健。合浦还珠，郁林遗石，敢道前模远。分阴须惜，治书秉烛忘倦。"
    ]
  },
  {
    "id": "adcfe4db0475b1ceaca334e5bd1e2507",
    "title": "台城路题谢椒石观察小苏潭词后",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "一编艳制明于锦，羡煞仙才如许。禁苑文章，襜帷事业，都付檀槽金缕。铜驼俊侣。况公子西园，兰芽玉树。滴粉搓酥，就中多少断肠句。",
      "花间草堂谁数，爱风情宛转，歌翻白纻。十里横塘，一溪香雪，留得骚人且住。旧怀触迕。记赁庑皋桥，鸿泥前度。往事如云，乘香萦梦缕。"
    ]
  },
  {
    "id": "adcfe4db0475b1ce41e0450a984a50b0",
    "title": "迈陂塘独秀峰",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "望苍峦、嵯峨百丈，孤峰特起如削。儿孙四面烟鬟绕，让出中台岩崿。岚影薄。是碧玉、千里巨斧凌空凿。始安城郭，看虎踞熊蹲，鸾停鹄峙，半壁南天拓。",
      "烟光错，暮霭晨霞无定，翠螺掩映疏箔。逍遥楼畔凭高处，俯视朱垠邛笮。临官阁。讶正面、庐峰直上千霄堮。休辞芒屩。怏万仞冈头，振衣长啸，跨去珠宫鹤。"
    ]
  },
  {
    "id": "adcfe4db0475b1cebefa950a9ff32273",
    "title": "忆旧游 · 忆吴中有感",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "记牵船胥浦，赁庑吴趋，胜地栖迟。崇让坊边路，乍绣襦甲帐，甥馆相依。春风海棠庭院，纤月写蛾眉。算垆爇双烟，篆镌重壁，旖旎芳时。",
      "比肩，曾艳说，尽拔钗搜箧，同度牛衣。那识尘缘浅，恨瑶京一去，难返香帏。寂寂海天清梦，肠断绣帘垂。只回首凄迷，海涌山遥感鬓丝。"
    ]
  },
  {
    "id": "adcfe4db0475b1ce15c6851dadb630a1",
    "title": "壶中天 · 忆葑门旧居",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "溪南旧隐，记竹间、三径茅茨不剪。碧水一湾，清绕屋、恰傍书窗吟槛。小垡栽花，闲庭种树，插架书千卷。蜗庐抱膝，未教俗客门款。",
      "只今蕙帐尘生，苔阶草歇，猿鹤空山怨。瘴海一官，家万里、忆煞丹枫江岸。子美亭高，闾邱宅古，几许闲游衍。他年卜筑，草堂应傍云巘。"
    ]
  },
  {
    "id": "adcfe4db0475b1cec364219073f777a1",
    "title": "扫花游谒广福王祠",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "灵祠何处，问几幅云峰，玉篸修耸。盘纡石径，看翠竹青黏，郁葱岩洞。碧瓦朱栏，林际俄翔铁凤。浮檐栱。乍朝霭迷离，晴岚飞动。",
      "英魂曾入梦。是大将征蛮，貔貅坐拥。孤忠堪竦。堕飞鸢不愧，虎臣神通。膜拜祈年，顷刻风雷喧涌。明禋重，愿甘霖、常滋芳陇。"
    ]
  },
  {
    "id": "adcfe4db0475b1ce512611e513bfbd12",
    "title": "击梧桐上元后风雨连朝，春寒特甚",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "朔吹喧重幕。谁记是、桂岭宜人偏独。才过烧灯节，乍冷云、凝碧乱筛银竹。打窗急霰，侵阶急点，断续声寒碎玉。何处、围炉好，恰相对纸帐，梅花官阁。",
      "回忆年时，天街踏雪。茸帽紫裘曾著。一自来南国，探花信、正喜小桃红簇。忽地东皇爱惜，香梢浑勒住，缃葩锦萼。待新晴、壸山扶屐，同醉醽醁。"
    ]
  },
  {
    "id": "adcfe4db0475b1ce019d0c8d3d7c8075",
    "title": "念奴娇 · 桂林除夕偶忆吴中",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "屏风岩畔，又梅花如雪，年光欲换。宦迹天涯浑转絮，行到蛮溪狪厂。诸葛台荒，伏波山峻，往事千秋远。碧簪青带，韩公旧句曾选。",
      "却忆乌鹊桥头，鱄◆江上，泛宅天随惯。小阁垆香熏柏子，景物吴趋清艳。金缕衣轻，玉箫声缓，是处堪肠断。神山风引，何时重倚栏槛。"
    ]
  },
  {
    "id": "adcfe4db0475b1ceb13ced9c2fccac32",
    "title": "疏影 · 题拜梅园和谢椒石同年集中作",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "名葩无数，问弱骨丰肌，谁堪腰折。雪后园林，篱落一枝，才见孤高标格。平生倾倒人馀几，恰乍对、琼仙接席。便殷勤、作礼何妨，况是广平铁石。",
      "脉脉瓣香熏处，算寒泉秋菊，宜荐冰魄。国士无双，管领东风，合受词人参谒。身比菖蒲甘俯首，料清影、霜筠同洁。莫漫疑、庚子陈经，好记诗题人日。"
    ]
  },
  {
    "id": "adcfe4db0475b1ce0223a47d0fe0782a",
    "title": "疏影 · 题周梦岩学使“评梅山馆图”",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "千林雪冱，是何人结屋，冻云深处。篱落垂垂，相见无言，浑把东风领取。缟衣怕逐明蟾隐，莫唤起、双双翠羽。但巡檐、索遍幽香，一点芳心谁诉。",
      "绝爱青山眉妩，绕横枝面面，玉容增嫭。一抹疏烟，山阁无尘，俊煞神仙伴侣。高寒玉宇前因在，凭想像、孤怀如许。漫惊疑、花下无蹊，铁石当年曾赋。"
    ]
  },
  {
    "id": "adcfe4db0475b1cec83683257e995f25",
    "title": "惜馀春慢本意",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "绿暗梨云，红残桃雨，已是殢人天气。才阴复霁，乍暖还寒，做弄许多春思。帘外几阵东风，香絮蒙蒙，湿吹不起。看苍苔径滑，蕉叶成林，笋痕迸地。",
      "还记取、江国栖迟，愔愔门巷，重碧侵人衣袂。遥山似沐，新水如烟，不尽画情诗意。谁道南天，宦游犵鸟蛮花，尽饶姿媚。只怀人、陌上香车，缓缓可能归未。"
    ]
  },
  {
    "id": "adcfe4db0475b1cefca7165321c7b39a",
    "title": "百字令题兰孙氏节烈记事后",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "香消玉陨，叹华门寒女，能全贞白。金穴铜山浑不羡，独葆璇闽芬烈。鸾破难圆，凤飞岂再，泪尽啼鹃血。鸩媒何恶，琼花几堕灰劫。",
      "却忆堂上调羹，膝前画荻，回首真凄绝。生就青陵连理树，那许狂夫攀折。精卫无波，鸳鸯有冢，毕命朱丝直。皮金剪字，至今涞水呜咽。"
    ]
  },
  {
    "id": "adcfe4db0475b1ce91490a5e26fc08c8",
    "title": "百字令前题",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "流光如驶，凭阅年七十，旌扬未被。梦里贞魂能诉恨，远涉瓯闽万里。校士方还，采风又出，重与乌头峙。苹香荐俎，煌煌玉诏泥紫。",
      "尚念宰树枝青，孤皱发白，一线千钧系。广置田畴延似续，伯道休嗟无子。化石峰高，摩笄山峻，劲节真堪比。春兰秋菊，姓名无绝彤史。"
    ]
  },
  {
    "id": "adcfe4db0475b1cedb2f96b88a089f9a",
    "title": "西江月 · 慢首夏即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "落红都尽，长昼永、翠阴如幄。蜜熟静蜂喧，鸠啼深树，燕窥华屋。恰枝头、梅子初肥，染就金丸将熟。忽冥冥、密雨垂丝，檐溜听呜瀑。",
      "正清簟疏帘，屏山曲幕。历炉烟似縠。读画敲棋无不可，白苎轻衫初著。还记得、江上筳开，擘笺飞盏，名园金谷。问何日、一棹艎船帆影绿。"
    ]
  },
  {
    "id": "adcfe4db0475b1ce5012bebff58ff994",
    "title": "角招过靖江王废邸",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "寒烟罥。荒池地，崇墉犹缭城曲。桐封今寂寞。碧瓦朱甍，游遍麋鹿。青山如昨。只剩得、危峰高矗。流水宫墙漂绿。输他燕子年年。又衔泥新屋。",
      "往事。认浮沤忆。璜圭初锡，焘土雄南服。苍鹅飞地轴。泪尽铜仙，露盘倾覆。野花零落。谁记得、珠屏绣幕。怕拾战场遗镞。但义手，话斜阳，闲樵牧。"
    ]
  },
  {
    "id": "adcfe4db0475b1ce4446906de092aecf",
    "title": "满庭芳 · 题竹垞先生诗词集后",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "太乙吹藜，长庚入梦，仙才最数鸳湖。衣冠江左，腹拄满楹书。千里麻鞋应召，金銮直、玉殿披裾。承恩迥，翔麟给马，第宅傍宸居。",
      "掉头归去远，碧山学士，不恋银鱼。只花间放艇，湖上骑驴。长吟短咏，红牙按、字密真珠。闲情赋、春风鬓影，文采似相如。"
    ]
  },
  {
    "id": "adcfe4db0475b1cec0f61df8020aa149",
    "title": "三姝媚咏白十姊妹花和秋锦山房韵，同殳积堂作",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "朝华披未谢。恰深翠园林，雪姿开乍。珠袂齐垂，笑昭阳绀袖，相依宫榭。不学夭桃，只秾李、清香满架。比似芳闺，宋女成双，新诗竞写。",
      "岂是光裒名借，疑琼观群真，来游月下。紫兰注籍，有飞行十种，素霓衣亚。联臂踏歌，讶少女、春阳图画。腻粉成围漫羡，小乔初嫁。"
    ]
  },
  {
    "id": "adcfe4db0475b1ce65f68269608bb13c",
    "title": "南楼令春日署斋即事",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "楼阁枕烟鬟。苍岚四面环。启疏棂、静对孱颜。忽地浓云将雨过，浑掩却，一房山。",
      "花木小庭闲。摊书午梦残。听枝头、鸟语绵蛮。恰似江乡三月暮，梅子熟，藓痕班。"
    ]
  },
  {
    "id": "adcfe4db0475b1ceed3b1e54562b2610",
    "title": "天香 · 杨妃出浴图，用小苏潭韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "秘殿风薰，绮窗云暖，屏山八尺初展。蕙质凝脂，兰汤沃雪，摇动翠鬟微颤。罗巾轻拭，怕婴体、肤痕一线。分付牢钓屈戌，莫教潜窥人赚。",
      "闲听侍儿低唤。算沉香、已排芳宴。恰把云翘徐整，粉凝酥汗。为问春风灵液，是谁称、宫庭葛衣浣。可惜华池，蓬莱清浅。"
    ]
  },
  {
    "id": "adcfe4db0475b1ce61578c7dbbb7ea1b",
    "title": "卜算子慢 · 五人墓，和谢椒石观察韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "茄花开遍，芝草焚馀，合使昊苍凭怒。假手英雄，一霎轰雷急雨。叹宫邻、运早休金虎。满鸳列、乾儿义子，何人似此千古。",
      "莫诧奇谋误。恰冢傍要离，一抔香土。蔓草寒烟，何处十三陵树。怏然脐、终嗟郿坞。只剑气、鱼肠碧血，共英灵来去。"
    ]
  },
  {
    "id": "adcfe4db0475b1ce85d13a17604948a8",
    "title": "念奴娇 · 中州相国寺传信陵君故宅，和小苏潭集中韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "西园公子，恁才名绝代，偏遭时忌。一击泰军纷解甲，同气情怀难已。关上鸡鸣，楼头客醉，碌碌谁能尔。史公佳传，千秋犹记名字。",
      "谁料草没鸿池，雪残兔苑，销尽王侯气。往日风流都歇绝，折戟沉沙难洗。竹院晨钟，松林夕梵，久忘烽烟紫。夷门何处，缁尘滚滚东起。"
    ]
  },
  {
    "id": "adcfe4db0475b1ce8ca1476845d676a3",
    "title": "水龙吟 · 午日忆吴门竞渡，用小苏潭韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "锦幖争夺晴波，千夫鼓噪旌旗列。螭头喷水，鱼鳞织浪，共欢佳节。日丽兰津，风暄蒲渚，管弦云遏。看衣香两岸，歌喉百啭，直待上、波心月。",
      "忆得卅年前事，正清游、浦寻黄歇。一尊乍对，斜阳隔座，云盘鬒发。罗绮江山，蘅荃心事，非因人热。只而今、旧梦依稀，怕听玉箫声咽。"
    ]
  },
  {
    "id": "adcfe4db0475b1cebe62c1cb2981fc2c",
    "title": "念奴娇 · 花影和小苏潭韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "缡褷万朵，乍晴光照曜，嫣红深处。幻出整斜疏密漾，掩映溪亭江步。风过微摇，月明有晕，丰韵雕栏午。纱窗暗上，墨痕疑沁金缕。",
      "最是枝飐西廊，玉人行去，淡拂湘裙素。隔著重帘浑不辨，讶道花光似雾。倩女魂香，巫山梦悄，莫诧相寻误。镜中同看，芳姿原似前度。"
    ]
  },
  {
    "id": "adcfe4db0475b1ce74719f5aa17d8a0a",
    "title": "如梦令 · 送春日作",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "糁径落红无数。满目柳烟飞絮。风雨几曾晴，过了莺花时序。",
      "春去。春去。啼彻一声杜宇。"
    ]
  },
  {
    "id": "adcfe4db0475b1ceb3e2e69aaab1d8f2",
    "title": "迈陂塘题章过亭姑丈“采芝图”",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "问仙山、是谁曾到，灵芝三秀岩穴。荆树数株齐郁蔼，兄弟茅家丹籍。离尘窟，看叠干、蟠根彩映东山宅。棣华同茁。偕阆苑佺乔，商颜黄绮，共证长生诀。",
      "山水窟，畅好芒鞋竹杖，弁峰苍翠如滴。松风一径眠云厂，瑶草遍滋崖隙。真意得，乍抱膝、高吟不羡闲簪绂。楹书遗泽，认花悬桑栽，莎厅薤拔，几处廿棠植。"
    ]
  },
  {
    "id": "adcfe4db0475b1ce93de13c027d93aa7",
    "title": "菩萨蛮 · 夏夜",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "骄阳已敛繁星密。满庭花气荷香彻。林外晚风微。流萤高下飞。",
      "轻罗圆月晕。团扇挥难定。小立倚栏干。黄昏人未眠。"
    ]
  },
  {
    "id": "adcfe4db0475b1ced7b17b2f2673198c",
    "title": "卜算子 · 初夏偶成，和莆田集中韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "雨过曲池凉，风动湘帘卷。忽见流莺度短枝，娇弄千声啭。",
      "新绿遍园林，细草铺茵软。谁踏苍苔破晓来，花底琴丝缓。"
    ]
  },
  {
    "id": "adcfe4db0475b1ce601c07c179267e40",
    "title": "南乡子 · 附家书后",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "秋水送归艎。谁道轻帆滞故乡。懊恼江头铁鹿子，长樯。那得风来借马当。",
      "绮阁漫焚香。闲煞金垆小凤皇。屈指征程经胜地，潇湘。九转云帆楚塞苍。"
    ]
  },
  {
    "id": "adcfe4db0475b1ce369fa46fb069ffef",
    "title": "生查子 · 雨后野望",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "雨过暮天澄，叠嶂青如洗。犹有两三尖，出没孤云里。",
      "桂水绕城流，清见银沙底。双桨度惊滩，拍拍凫鸥起。"
    ]
  },
  {
    "id": "adcfe4db0475b1ce4d08f049626d7675",
    "title": "齐天乐 · 题殳积堂“桐阴觅句图”",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "碧云忽堕中庭影，人间顿消残暑。淡月初生，凉烟轻抹，才听数声疏雨。花香暗度。正么凤寻巢，伶俜翠羽。清露晨流，丰姿濯濯定如许。",
      "苍苔色谁踏破，有个人幽独，仄径微步。玉宇无尘，银河渐转，多少襄阳诗句。八义俊侣。乍韵入冰丝，龙唇堪谱。啜茗平台，看吟成漫与。"
    ]
  },
  {
    "id": "adcfe4db0475b1ce2c71e2534dd4b81d",
    "title": "三姝媚再和咏白十姊妹花",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "谁言芳意谢。爱乱蕊丛开，清和节乍。连理骈枝，讶低鬟牵袂，缡褷亭榭。素面争妍，嗤凡卉、蒙茸满架。练帨纷罗，九咏霜缣，一般吟写。",
      "却笑英娥字借，拟玉女青腰，依旬来下。轻绡装改，见层层院落，云袿齐亚。七子佳名，更三妇、艳情宜画。十国春风漫羡，提鞋早嫁。"
    ]
  },
  {
    "id": "adcfe4db0475b1cee632cad5041ad4ea",
    "title": "扫花游题生香馆女史“茶烟煮梦图”",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "乱红满径，正蒙蒙春昼，谢家庭院。重帘低亚。恰苔黏雨砌，絮飞风幔。石鼎涛声，刚道雪芽初碾。槐阴转。乍一晌游仙，绿窗人倦。",
      "本是瑶台伴。记写韵前生，步虚天半。凤翎轻蹑。问瞢腾可到，蕊珠宫殿。香茗才华，惆怅蓬莱清浅。尘缘短，剩河阳、鬓丝空感。"
    ]
  },
  {
    "id": "adcfe4db0475b1ce83a5f0ec50190578",
    "title": "霜叶飞题陈石士“姬人寒闺访梦图”",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "璇闺一夜。西风紧，生把琼枝吹折。妆楼镇日锁葳蕤，怅人天轻别。问何事、情缘空结，三山旧恨凭谁说。难得嫁才人，又蓦地、香冷珠襦，佩捐金玦。",
      "回忆素手调羹，文窗拈线，德容真个双绝。柔姿况得少君怜，奈圆晖易缺。有娇女秦箫吹彻，门楣差慰啼鹃咽。只六如、孤亭畔，经卷药炉，老泪凄切。"
    ]
  },
  {
    "id": "adcfe4db0475b1ceaa76be094440deba",
    "title": "愁春未醒题“美人枕书图”",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "绿窗昼永，谁把睡情勾引。算只有、香芸几帙，合伴春魂。短梦迷离，金炉初烬篆烟昏。华胥到否，嫏嬛万卷，即是灵根。",
      "琼岛游仙，上元细字，认取分明。正是东风絮影，残醉瞢腾。彩笔刚传，啼莺忽唤晓云醒。绣檀休倚，牙签斜界，挂住钗痕。"
    ]
  },
  {
    "id": "adcfe4db0475b1ce968b6130f0af90fe",
    "title": "金缕曲 · 送陈厚须甫前辈赴粤东讲席，◆已己岁和同人韵",
    "authorName": "叶绍本",
    "authorId": "adcfe4db0475b1ced1457b72d1457b72",
    "dynasty": "清",
    "content": [
      "劝尽瑶卮酒。看江山、有情如此，公能留否。一代才人陈无已，早识名高北斗。问故里、桥三百九。鸿雪前游同指点，谒崇祠、曾拜姑苏守。卅载事，猛回首。",
      "声华不胫天涯走。剧喜是、殊方把袂，蛮乡携手。桂岭环城岚烟翠，合让诗仙领受。只惆怅、相思江口。十幅蒲帆东去速，赋骊歌、拙调惭粗丑。伫尺素，书堂牖。"
    ]
  },
  {
    "id": "adcfe4db0488d66f11f69aa5aa8ae865",
    "title": "荷叶杯 · 晚寒",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "惊听春禽闹处。曙窗一枕梦黄梁。小楼寒透郁金床。",
      "凉么凉。凉么凉。"
    ]
  },
  {
    "id": "adcfe4db0488d66fc5aed9b24b69e2eb",
    "title": "捣练子 · 客中",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "花破萼，柳垂丝。客梦惊回独语时。听彻子归肠欲断，故园频望数归期。"
    ]
  },
  {
    "id": "adcfe4db0488d66fdc0635202a0e8561",
    "title": "望江南晚步",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "闲晚步，綦迹印苔深。蕉响疏风来别院，烟迷宿鸟语幽林。",
      "明月出花阴。"
    ]
  },
  {
    "id": "adcfe4db0488d66f3c60577aaa19a8bd",
    "title": "忆王孙 · 春暮",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "繁红落尽绿阴稠。几度寻芳帆小舟。",
      "九十春光逐水流。点点杨花波面浮。"
    ]
  },
  {
    "id": "adcfe4db0488d66f93887edb1a21dcc5",
    "title": "金字经江上晚归",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "云横迷远岫，波净趁轻鸥。江边傍晚一归舟。",
      "垂杨岸，蓼花洲。天欲暝，载月任遨游。"
    ]
  },
  {
    "id": "adcfe4db0488d66fce5cc9b5e249ec14",
    "title": "如梦令 · 秋闺",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "兔影纱窗移过。绿竹风敲声破。秋冷透罗衣，形影平分两个。",
      "孤坐。孤坐。玉漏清砧相和。"
    ]
  },
  {
    "id": "adcfe4db0488d66f953e985dbe30f591",
    "title": "如梦令 · 春景",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "袅袅垂杨临水。庭下杏花开未。明月蓦移来，透破玉床鸳被。",
      "无寐。无寐。又被鸟声惊起。"
    ]
  },
  {
    "id": "adcfe4db0488d66fa7f44f2256d215bc",
    "title": "长相思 · 春暮",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "云悠悠。水悠悠。花落青苔触目愁。悲怀倚画楼。",
      "蜂意休。蝶意休。寂寞风光却似秋。东君那可留。"
    ]
  },
  {
    "id": "adcfe4db0488d66f2beae860d22bc3b4",
    "title": "昭君怨 · 春闺",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "春色今年偏早。窗外杏花开了。无语倚阑干。耐轻寒。",
      "可奈愁人时候。泪脸红如晕酒。午梦蓦然惊。恨啼莺。"
    ]
  },
  {
    "id": "adcfe4db0488d66f60c8364d3bdc08f8",
    "title": "点绛唇 · 旅思",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "孤馆清幽，一年又是春将半。野花矜艳。梅落随风片。",
      "好梦谁惊，黄鸟啼还断。纱窗畔。斜阳无限。愁见春光面。"
    ]
  },
  {
    "id": "adcfe4db0488d66f1c9d09fbccb49130",
    "title": "浣溪沙 · 答平远翁送金桃作",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "露井夭桃尽落花。结成红实点丹砂。相贻珍重胜灵瓜。",
      "疑是瑶池王母种，柔荑试刨露金芽。东方三窃岂须夸。"
    ]
  },
  {
    "id": "adcfe4db0488d66fe198c52dcbaf5d24",
    "title": "浣溪沙 · 闺思",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "朵朵鲜花吹暮烟。飞香风送小池莲。隔林鸟语自绵绵。",
      "独倚画阑深结恨，每凭绣榻不成眠。无心相向镜台前。"
    ]
  },
  {
    "id": "adcfe4db0488d66fd7892b93e5e14e56",
    "title": "菩萨蛮 · 越城晚眺",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "茫茫薄霭横如雨。高低夕照穿芳树。红蓼映清波。渔人挂网多。",
      "雪鸥堤畔起。几点孤舟里。明月忽飞来。悠扬画角催。"
    ]
  },
  {
    "id": "adcfe4db0488d66fdfb313c61087b286",
    "title": "菩萨蛮 · 回文",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "白萍浮雪流波碧。碧波流雪浮萍白。春去忽惊人。人惊忽去春。",
      "雁飞高岫远。远岫高飞雁。楼上怯深愁。愁深怯上楼。"
    ]
  },
  {
    "id": "adcfe4db0488d66f263014fca0f7e542",
    "title": "丑奴儿题画",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "青山碧水无穷景，渔父垂钩。轻帆扁舟。烟雾苍茫远浦浮。",
      "轻云几点波中映，红蓼滩头。试起新篘。聊以衔杯忘却愁。"
    ]
  },
  {
    "id": "adcfe4db0488d66f3e1669936b3b9bd1",
    "title": "丑奴儿春情",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "芳菲落尽春将暮，片片飞红。穿透帘栊。几度莺声向晓风。",
      "雕栏徒倚情无极，睡眼朦胧。暗锁眉峰。撩乱晴丝拂槛慵。"
    ]
  },
  {
    "id": "adcfe4db0488d66fc76fc996b541cb9a",
    "title": "卜算子 · 秋夜",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "黄菊露中开，落叶阶前卷。忽听谁家玉笛声，断续随风远。",
      "灯影灿馀光，独坐愁难遣。试数楼头漏点深，月照花阴转。"
    ]
  },
  {
    "id": "adcfe4db0488d66f6b1394f54dcb5806",
    "title": "巫山一段云 · 暑夕",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "微汗凝霞脸，轻风逗宝鬘。徐徐散步月弯环。时听竹珊珊。",
      "自觉罗衣厚，难将纨扇闲。榴花含露色斑斑。烟雾远迷山。"
    ]
  },
  {
    "id": "adcfe4db0488d66f82fcfb586a975d72",
    "title": "巫山一段云 · 美人",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "睡起云鬟乱，行来莲步娇。风前旖旎亸纤腰。腻脸晕红潮。",
      "欲舞垂罗袖，临妆整玉翘。踏青携伴摘兰苕。远望已魂销。"
    ]
  },
  {
    "id": "adcfe4db0488d66f9b71bbc5d2831b0d",
    "title": "减字木兰花 · 杨花",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "芳踪何处。撩乱随风还怯雨。轻拂雕鞍。回首长亭带醉看。",
      "飘摇难住。落尽已知春色暮。几度妆台。帘卷虾须逐燕来。"
    ]
  },
  {
    "id": "adcfe4db0488d66fd5d2548ef8fd625c",
    "title": "踏莎行 · 游丝",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "袅袅垂风，盈盈怯雨。浮踪尽日浑难主。却看旖旎乱还闲，最怜缭绕来兼去。",
      "弱比飞埃，轻如吹絮。无端不解寻归处。碧窗春昼尽悠扬，有时力困萦芳树。"
    ]
  },
  {
    "id": "adcfe4db0488d66fe8fb9aea5479bde3",
    "title": "踏莎行 · 春闺",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "飘拂东风，葳蕤芳草。翩翻蝶趁晴光好。房栊寂寞倦凭栏，静看花影幽阶扫。",
      "独对韶华，慵开襟抱。博山强自添龙脑。香奁鸾镜启还收，任它红杏临窗笑。"
    ]
  },
  {
    "id": "adcfe4db0488d66f360eac18f192b7e3",
    "title": "小重山 · 秋闺",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "萧瑟幽闺更漏长。庭前丛桂发、暗飘香。月明露白渐生凉。轻风起、时拂郁金裳。",
      "远雁一行行。相看还伫立、怯空房。幽怀几许总难量。兰釭暗，花影欲窥墙。"
    ]
  },
  {
    "id": "adcfe4db0488d66fb3d880074fa4cdad",
    "title": "临江仙 · 赏桂萧林",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "傍砌几枝初放萼，西风时引幽香。玲珑金粟半舒黄。三秋佳赏，月下共持觞。",
      "影入筵前疑欲舞，几惊世界清凉。恍闻碧落奏霓裳。姮娥此际，应自妒吴刚。"
    ]
  },
  {
    "id": "adcfe4db0488d66fa289933bffa68ebd",
    "title": "临江仙 · 赏荷遁溪",
    "authorName": "沈榛",
    "authorId": "adcfe4db0488d66fd1457b72d1457b72",
    "dynasty": "清",
    "content": [
      "一曲池塘新水绿，画桥通处清幽。娉婷小立似含羞。绿罗翻翠羽，红映倚兰舟。",
      "潋滟波光晴载酒，衔杯且共渰留。风吹薄醉听吴讴。碧云飞远浦，白鹭起放洲。"
    ]
  },
  {
    "id": "adcfe4db04de061f747cbe9411940164",
    "title": "渔家傲·东昌道上",
    "authorName": "张渊懿",
    "authorId": "adcfe4db04de061fb49c63fab49c63fa",
    "dynasty": "清",
    "appreciation": "古代文人特别擅长于在秋天抒发自己的愁绪，即所谓的悲秋。这首词的作者亦不例外，他孤身一人于“东昌道中”，目睹的是秋景萧瑟，北雁南飞更使心情不佳，于是写下了这首《渔家傲》。\n词作开首二句描绘的是远近之景：近处，一阵秋雨过后，萋萋的野草又呈现出一片碧青色；抬眼远望，但见远山一片青翠，山顶正积着一层如棉絮般的白色晴云。这是由苏轼的诗句“岭上晴云披絮帽”（《新城道中》）衍化而来。然而两者却有着截然不同的意境和感情。《新城道中》写的是春天久雨后的晴朗，透露了欢快情绪；本词写的却是秋雨后的凄清，流露的是凄苦之情。“午睡觉来愁似织”，表明前两句是作者午睡醒来可见之景，“愁”，固然是由景色之凄清而引起，然而“愁”到“似织”，总是另有原因吧。“孤帆直，游丝绕梦飞无力”，点明题目中的“道中”是水路。东昌，是清东昌府，在今山东聊城县境内，地处大运河中段。作者此时正孤身乘船在大运河上，又从词的下片得知，船正向北驶去。“帆直”，表明是顺风，船行甚速。作者是江南人，却孤身在北方，而且船还载着他继续北行，可见他是位羁旅行役者，官身不自主，“如织”的是思乡之愁。也许刚才在午睡梦中。回到了江南家乡，然而要真的使梦境成为现实，却似轻飘的游丝一般，欲飞无力。\n下片开首二句继续描述两岸的所见景致，透过苍茫的烟水，依稀可辨的是古渡头和村落人家，陌上垂杨早已衰黄，在秋风中瑟瑟发抖。这一切更加撩拨着作者心中的思乡愁绪。这里的景物描写，与元马致远的《天净沙·秋思》有相似之处，不同是一写水路，一写陆路。他们都写出了“在天涯”“断肠人”的愁苦之情，恰在此时，一行雁阵向南飞去。本来这是天空中出现的自然情景，作者却有意将“雁南”“人北”放在一起，形成鲜明对比；且连用两个“自”字，加强了语气，突出作者复杂的内心活动，和面对此情此景时的难堪情态。这词以景作结：时间已是傍晚，萧瑟秋风阵阵吹过，飘落的荻花，铺满大地，白茫茫的一片；江上浩浩渺渺，更是白茫茫的一片，而作者满腔愁绪与心事，都融于这萧瑟茫茫之中了。\n“东昌道中”写的是从一天的中午到傍晚，乘船沿途所见所感，虽说词中所出现的意象，已不足新鲜，但皆出自真情实感，又能做到情景交融，亦不失为成功之作。",
    "content": [
      "野草凄凄经雨碧，远山一抹晴云积。午睡觉来愁似织，孤帆直，游丝绕梦飞无力。",
      "古渡人家烟水隔，乡心撩乱垂杨陌。鸿雁自南人自北，风萧瑟，荻花满地秋江白。"
    ]
  },
  {
    "id": "adcfe4db04f65870293cbaa23341c2e7",
    "title": "长亭怨慢",
    "authorName": "高茹",
    "authorId": "adcfe4db04f65870d1457b72d1457b72",
    "dynasty": "清",
    "content": [
      "碧窗底、渐消残暑，捧诵瑶笺，柔情如许。人月双圆，箫鸾佳偶，羡仙侣。蟾宫一阕，赢得个、离情苦。病绿与愁红，早翻尽、周郎曲谱。",
      "凄楚。倚雕栏十二，拍遍断肠词句。昙花谢也，是否作、碧城仙主。争奈向、落叶秋风，消尽了、远山眉妩。怕掩卷悲吟，满院虫声如雨。"
    ]
  },
  {
    "id": "adcfe4db0584dc029df82d6f217a5463",
    "title": "江亭怨 · 有忆",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "秋在芦花深处。瑟瑟凉波微度。明月可怜生，还照离人小住。",
      "欲把心期细诉。隔着遥天云树。便说梦中寻，梦也何曾来去。"
    ]
  },
  {
    "id": "adcfe4db0584dc029c70a6d8d320db24",
    "title": "踏莎行",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "小蝶驮香，新莺试语。南郊山点青无数。隔溪烟冷雨初收，浓痕绿到销魂路。",
      "彩管笺春，憨情捉句。碧桃花下香车驻。东风做了主儿家，把人抵死勾留住。"
    ]
  },
  {
    "id": "adcfe4db0584dc0217e7484d52b952fd",
    "title": "大江东去·海昌杜晋卿扁舟揽胜图",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "封侯未遂，任腾骧骐骥，孙阳难觅。唤起痴龙休再伏，且访天涯陈迹。极浦烟霞，大江形胜，付与中流楫。琴清鹤韵，胜游聊壮行色。",
      "纵目一叶扁舟，乘风去也，划破琉璃碧。山色湖光摇不定，化作秋魂萧瑟。残梦回潮，孤篷转雨，都到词人笔。记游新句，奚囊子细收拾。"
    ]
  },
  {
    "id": "adcfe4db0584dc0293ce466ba6dbdb93",
    "title": "望海潮 · 田在田军门巴江吊古图",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "大江西去，残碑遗垒，行人指点坛场。铁瓮开藩，铜驼没棘，那禁几个沧桑。丛树郁平冈。记连营旌旆，戎马仓皇。画角秋寒，雕弓夜冻塞烟荒。",
      "正浓压阵云黄。听峡猿咽泪，玉管吹霜。九曲回肠，五更残梦，天涯羁恨难降。吊古感苍茫。慨雄图王气，付与斜阳。剩有无情衰草，还绕橘官堂。"
    ]
  },
  {
    "id": "adcfe4db0584dc029b02ba6da373f655",
    "title": "菩萨蛮",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "梧桐庭院秋率影。水纹簟滑冰花冷。团扇又思量。晚风吹梦凉。",
      "玉人新浴后。小倚红栏瘦。满地月华明。相思深更深。"
    ]
  },
  {
    "id": "adcfe4db0584dc026b191b5273a1e893",
    "title": "齐天乐 · 题阳湖马相如茶山草堂词",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "银毫蘸艳修香史，写将美人眉妩。春影描痴，秋情搦怨，替慰词仙辛苦。闲愁尔许。把身世中年，泪痕偷数。弹尽相思，玉箫声里紫云度。",
      "青衫依旧故我，把壮心抹煞，偷写凄楚。月魄摇凉，烟魂眷梦，都入伤心词句。飞琼未遇。悔琴剑天涯，登楼空赋。掩卷沉吟，曼声还浪谱。"
    ]
  },
  {
    "id": "adcfe4db0584dc0217fb16fb647e56b5",
    "title": "长亭怨·题同乡余成之春感词",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "埋长恨、英年轻误。剑气韬虹，光华难露。容易销磨，天涯芳草夕阳暮。还忍把、心期诉。惯替落花愁，红豆和、泪珠偷数。凄楚。",
      "把烟情水籁，重订玉箫词谱。宫移羽换，但弹出、别离辛苦。蓦牵起、客梦缠绵，被吹向、乱红深处。传花外、余音一曲。求凰新声暗度。"
    ]
  },
  {
    "id": "adcfe4db0584dc021368c914e054e474",
    "title": "临江仙",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "庭院深深人悄悄，轻风斜日珠帘。金炉香烬袅余烟。一双蝴蝶影，飞过画栏前。",
      "别后闲情添几许，镜中不似当年。东风懊恼断肠天。抛书人正倦，无计慰春眠。"
    ]
  },
  {
    "id": "adcfe4db0584dc028fcf298670886f08",
    "title": "醉花阴 · 寄内",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "韶华转眼匆匆去。游子家何处。时节又清明，芳草天涯，肠断乡关路。",
      "别来犹记凭栏语。相约花时聚。此日不还家，料得深闺，算我归期误。"
    ]
  },
  {
    "id": "adcfe4db0584dc02035e4d5bcf8e8d9c",
    "title": "双双燕 · 新燕",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "去年送别，正玉塞秋空，长亭风紧。呢喃款语，后约商量未定。屈指归期尚近。已金粉、江南消尽。无端陌上春回，带到几分芳讯。",
      "花圃新红欲晕。又翠剪双双，抛来难稳。乌衣巷里，记否旧时风景。重把巢痕细认。问地主、今更谁姓。可怜梦冷蘼芜，剩得斜阳片影。"
    ]
  },
  {
    "id": "adcfe4db0584dc0212f4d5da9dc7db8f",
    "title": "卜算子",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "守著窗儿悄，懒去眉儿扫。别后人儿总不归，望断书儿到。",
      "妒煞庞儿好，却被花儿笑。镇日心儿扰不休，反把莺儿恼。"
    ]
  },
  {
    "id": "adcfe4db0584dc029ef5ce70a5207fef",
    "title": "醉花阴",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "年年好景成孤负。瞥眼春光骤。时节过清明，又是梨花瘦了桃花瘦。",
      "满园冷翠浑如旧。燕子销魂否。春水恁多情，也学愁人把著眉儿绉。"
    ]
  },
  {
    "id": "adcfe4db0584dc024b275062518d372b",
    "title": "丑奴儿",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "瑶窗风雨秋宵永，凉煞银镫。闲煞银屏。月转西楼一片砧。",
      "调笙旧事休提起，梦也无凭。卜也无灵。守著纱幮坐到明。"
    ]
  },
  {
    "id": "adcfe4db0584dc02388c45646440f6b8",
    "title": "桃源忆故人",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "幽贞写韵情孤负。折尽河桥杨柳。侬意鹦哥知否。近日浓于酒。",
      "疏灯绮阁黄昏后。往事几番回首。梦冷屏空清守。一样难消受。"
    ]
  },
  {
    "id": "adcfe4db0584dc0288a36bb9e5f5822d",
    "title": "浣纱溪",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "一桁疏帘卷恨开。梨云梦醒伫闲阶。挂帘好放燕归来。",
      "杨柳阴中偷顾影，樱桃花下笑兜鞋。斜阳无语下楼台。"
    ]
  },
  {
    "id": "adcfe4db0584dc0288a36bb99f3a6217",
    "title": "浣纱溪",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "柳曳柔丝绿正匀。东风梳掠又重新。刚才病起怕伤春。",
      "芳草天涯烟外路，桃花春水梦中人。愁痕晕上鬓边云。"
    ]
  },
  {
    "id": "adcfe4db0584dc02b513b82071c98817",
    "title": "醉太平 · 诉别",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "寻秋感秋。窗幽境幽。疏灯人语红楼。诉新愁旧愁。",
      "鸾俦凤俦。情稠意稠。欢情水样难留。怕天涯远游。"
    ]
  },
  {
    "id": "adcfe4db0584dc0212f4d5da771ca186",
    "title": "卜算子",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "飞燕语呢喃，未解人离恨。知道红闺望远心，还弄双双影。",
      "打破画梁巢，看尔能厮并。若是郎君唤不回，不许和侬近。"
    ]
  },
  {
    "id": "adcfe4db0584dc02e78f81306ea5065e",
    "title": "行香子",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "卧冷瑶笙。弹罢银筝。凉边秋雨咽凄清。潇潇滴滴，听得分明。更夜迢迢，灯惨惨，柝声声。",
      "无赖蛩鸣。催起离情。屏山曲折影娉婷。断肠滋味付寒檠。奈意难忘，愁难遣，梦难成。"
    ]
  },
  {
    "id": "adcfe4db0584dc02d4b081e48778c5c4",
    "title": "苏幕遮",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "乍薰香，还对镜。提起相思，好梦偏无准。门外垂杨风力嫩。吹上眉端，化作恹恹病。",
      "绿缘阶，红满径。敢怨飘零，侬与花同命。芳草天涯烟路认。一半春愁，一半离人恨。"
    ]
  },
  {
    "id": "adcfe4db0584dc028680ddf4b5d1f599",
    "title": "金缕曲 · 三十自嘲",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "往事休回首。想当年、茅檐弧矢，所期良厚。空盼峥嵘头角好，不作若敖鬼后。竟容易、半生辜负。三十光阴如梦幻，惯劳劳、橐笔天涯走。销意气，付尊酒。",
      "山林廊庙皆难就。君莫笑、荒唐落拓，无聊夸口。狂到世人皆欲杀，愤俗依然如旧。说甚么、怀才无偶。惟有深情忘不得，猛西风、吹得心儿透。黄菊艳，沈腰瘦。"
    ]
  },
  {
    "id": "adcfe4db0584dc0255b2f4e6619926ca",
    "title": "金缕曲 · 甲申阳月合肥李仲仙同黄仕林军门枉顾寓斋，倚声以赠",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "落落谁同调。莽风尘、花天萍海，尽容潦倒。放眼大千皆傀儡，中散牙琴已渺。幸君子、素心相照。宝马雕轮招俊侣，访山阴、烟水寻安道。欣把袂，拾欢笑。",
      "名儒名将称双妙。更缠绵、风流何逊，神仙黄劭。金石交情松竹契，此会几生修到。奈斜日、催人太早。甫证良缘容易别，竟匆匆、归去如征鸟。知己感，耿怀抱。"
    ]
  },
  {
    "id": "adcfe4db0584dc028a4a043b340586cd",
    "title": "买陂塘·甲申冬月大雪，在鸠江趸船同宋南生作",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "荡长空、冷云吹暝，江声新搁潮涌。旗亭风紧天无色，苍莽古原荒垄。银汉拥。看片片鹅毛，堆没琉璃缝。琼楼合冻。任数点梅花，满庭飞絮，白战贾余勇。",
      "销金帐，美酒初开碧瓮。不如吾辈闲冗。团茶自取冰泉煮，禁体吟成肩耸。寒正重。怕此际、深山卧瘦高人梦。红腔漫弄。且唤起诗魂，拈毫写瑞，抵作贺年颂。"
    ]
  },
  {
    "id": "adcfe4db0584dc023343600719c2e955",
    "title": "东风第一枝 · 留别王毓仙",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "梦驻神飞，春风蕴结，双鬓故园曾合。酒边剪烛，论心暗潆，情波几折。梅窗月静，听玉漏、敲寒清澈。奈销魂、短棹长鞭，抵死催人离别。",
      "分雁轸、白云恨绝。还剩有、水流呜咽。乱山青冷，无言对著，灞桥残雪。尘装载怨，又引起、乡愁万叠。且订约、琴剑归来，记取落花时节。"
    ]
  },
  {
    "id": "adcfe4db0584dc0251923b5f74491c4c",
    "title": "齐天乐 · 客感",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "青年水逝催残腊，天涯不堪回首。香梦留痕，单情忆远，竟把相思拖透。黄昏时候。奈孤影支寒，写怀未就。百折千回，旅窗冷对一灯瘦。",
      "西风不吹恨去，但吹将恨至，强人消受。怨里飞魂，愁边阁泪，两鬓萧然非旧。梅花解否。倘爱惜春华，也须眉皱。粉碎珠啼，违心常八九。"
    ]
  },
  {
    "id": "adcfe4db0584dc02dc4897caa5707baf",
    "title": "浣纱溪·为懒云作",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "香国沈迷酒国醒。天涯都是海中萍。却怜名字重旗亭。",
      "窥宋风流成惋惜，感甄心事易飘零。那堪抵死眼垂青。"
    ]
  },
  {
    "id": "adcfe4db0584dc025e4296a5034a04ac",
    "title": "满江红 · 乙酉寒食，花气薰晴，万花呈媚，孤斋兀坐，良友不来，触景撩情，不能无感",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "一剪东风，难瞒住、绿杨消息。竟任那、漫天铺地，烟痕狼藉。三日微阴才酝酿，夭桃苦苦催春色。更何堪、芳草忆王孙，含凄碧。",
      "良友远，空相忆。吟伴少，空相觅。把韶华如许，渐成抛掷。花气薰愁将化泪，柳枝绾恨慵无力。且自浇、杯酒祭诗魂，酬寒食。"
    ]
  },
  {
    "id": "adcfe4db0584dc02210fa9d12d75fac3",
    "title": "湘月·题海盐徐古春",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "重闱萱悴。守零丁孤鹤，期延华脉。撤手人天千万里，衣德书香谁述。药圃将雏，糠灯翼卵，一发千钧责。鹃啼霜冷，几多心事难白。",
      "却喜秀挺孙枝，留贻片石，交付知珍惜。记取传家承赐砚，莫负先灵凭式。海月销金，溪云割玉，铭蚀苔花碧。范乔遗典，令人回首萧瑟。"
    ]
  },
  {
    "id": "adcfe4db0584dc028c8d42c9248e1798",
    "title": "高阳台 · 海昌杜拙斋先生汉隶遗墨",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "古艳霏青，奇光黝紫，毫端劲气盘旋。几历沧桑，龙文小蚀蛮笺。乌丝格、半销兵燹，精灵满纸云烟。拾残烽，洗刷泥尘，碎铺琼编。",
      "宝书天上原珍重，换蚕眠旧制，一字双缣。断墨零香，从教手泽长延。辛勤几次搜罗遍，幸留将、翰墨因缘。善相承，饭颗山头，风雨年年。"
    ]
  },
  {
    "id": "adcfe4db0584dc0262e00e4759417f24",
    "title": "凤栖梧·题徐古香幽篁读书图",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "一卷商量消永昼。秋晚春初，岁月休轻负。选胜栖床书在手。咿哦竹里清声透。",
      "万个琅玕围左右。滴碎浓阴，暗暗凉生袖。刚是煎茶汤沸候。绿云深处湘烟瘦。"
    ]
  },
  {
    "id": "adcfe4db0584dc02e6d72c43f75be2be",
    "title": "如梦令 · 乐事难逢，好春将老，自怜身世，黯然销魂",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "门内愁人深处。门外韶华无据。数日漾晴光，尽把好春催去。",
      "难驻。难驻。苦劝东风留住。"
    ]
  },
  {
    "id": "adcfe4db0584dc02e429ae79f282a7ed",
    "title": "如梦令",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "烟引柳芽青逗。风扇小桃红溜。愁更比春长，已把清明孤负。",
      "思旧。思旧。燕子怜侬消瘦。"
    ]
  },
  {
    "id": "adcfe4db0584dc020b2936db7bb4f9d5",
    "title": "金缕曲 · 寄桐城何莳圃、吴县曹醉庵，时赴京师",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "尘事知音少。喜秋深、申江把袂，相逢同调。献赋无端京国去，此别教人难料。望消息、鱼沉雁杳。远树空波千万里，梦魂儿、拦住何曾到。离恨积，黯怀抱。",
      "客中可有平安报。想津门、西风残柳，枫林斜照。燕赵纵称多杰俊，谁共吟边欢笑。恐还是、故乡居好。白首红颜思正切，劝君身、打点归来早。珍重意，寸心祷。"
    ]
  }
]