[
  {
    "id": "adcfe4db30a043a086b91202f9d167ef",
    "title": "虞美人",
    "authorName": "邵笠",
    "authorId": "adcfe4db30a043a0d1457b72d1457b72",
    "dynasty": "清",
    "content": [
      "金铃密缀桐龙凤。粉淡檀痕重。半遮团扇眼波斜。多恐养娘偷检、守宫砂。",
      "翠眉一霎愁峰锁。挼碎芙蓉朵。问伊底事忽娇嗔。道是采花掠乱、鬓梢云。"
    ]
  },
  {
    "id": "adcfe4db30a043a04fe38b13e60d1628",
    "title": "步蟾宫 · 中秋",
    "authorName": "邵笠",
    "authorId": "adcfe4db30a043a0d1457b72d1457b72",
    "dynasty": "清",
    "content": [
      "风尖云嫩山容瘦。数飞鸟、鸦前鹊后。夜阑带醉听箫声，恍瞥见、谁家红袖。",
      "蟾钩穿过疏林骤。桂子落、满山金镂。桥边错认玉人来，惹裙带、暗香偷嗅。"
    ]
  },
  {
    "id": "adcfe4db30a043a0275f4b9ca02f0362",
    "title": "凤凰台上忆吹箫 · 秋夜怀姊",
    "authorName": "邵笠",
    "authorId": "adcfe4db30a043a0d1457b72d1457b72",
    "dynasty": "清",
    "content": [
      "桂院香残，松窗月冷，孤鸿呖乱楼头。见梧桐摇落，叶叶惊秋。几阵轻风暗度，窗儿外、细戛帘钩。听砧声，随风断续，惹起闲愁。",
      "悠悠。玉人别后，又三秋去也，谁与绸缪。对孤灯兀坐，冷落香篝。画阁深沉独自，镇日里、挨尽清幽。无聊赖，且凭绿绮，一曲凉州。"
    ]
  },
  {
    "id": "adcfe4db30cf37d686c42eff62e1a0f3",
    "title": "谢秋娘送春",
    "authorName": "黄淑贞",
    "authorId": "adcfe4db30cf37d6d1457b72d1457b72",
    "dynasty": "清",
    "content": [
      "春去也，似驾白驹行。欲系风光杨柳线，最怜关切杜鹃声。",
      "天地亦多情。"
    ]
  },
  {
    "id": "adcfe4db30cf37d6882267c7e998ce1e",
    "title": "阮郎归 · 九日示外",
    "authorName": "黄淑贞",
    "authorId": "adcfe4db30cf37d6d1457b72d1457b72",
    "dynasty": "清",
    "content": [
      "深秋云淡画难工。茱萸今又逢。劝君且莫上高峰。须防落帽风。",
      "橙已绿，叶初红。乡关景不同。塞鸿呖呖语长空。还添四壁蛩。"
    ]
  },
  {
    "id": "adcfe4db30dfafd51a2797650a12e024",
    "title": "清平乐 · 帘影",
    "authorName": "孙汝兰",
    "authorId": "adcfe4db30dfafd5d1457b72d1457b72",
    "dynasty": "清",
    "content": [
      "丝丝漏月。替写湘纹密。琼户斜窥疑半揭。燕梦误寻凉隙。",
      "非烟非雾摇空。几曾隔了春风。香逗冷波有迹，庭花转觉玲珑。"
    ]
  },
  {
    "id": "adcfe4db30dfafd5d2cb98a6cb59a455",
    "title": "百尺楼采莲词，戏用独木桥体",
    "authorName": "孙汝兰",
    "authorId": "adcfe4db30dfafd5d1457b72d1457b72",
    "dynasty": "清",
    "content": [
      "郎去采莲花，侬去收莲子。莲子同心共一房，侬可如莲子。",
      "侬去采莲花，郎去收莲子。莲子同房各一心，郎莫如莲子。"
    ]
  },
  {
    "id": "adcfe4db30dfafd5e77a349eedeeb481",
    "title": "虞美人 · 春日病起",
    "authorName": "孙汝兰",
    "authorId": "adcfe4db30dfafd5d1457b72d1457b72",
    "dynasty": "清",
    "content": [
      "莺儿咒得花魂活。艳入东风睫。病馀情味不宜春。怎又琼思瑶想、屡兜人。",
      "蝶儿娇索花容笑。瞒我寻芳悄。病馀最怕管闲情。怎又香踪猜着、一星星。"
    ]
  },
  {
    "id": "adcfe4db30dfafd5b16b53565e9e54bb",
    "title": "壶中天秋柳",
    "authorName": "孙汝兰",
    "authorId": "adcfe4db30dfafd5d1457b72d1457b72",
    "dynasty": "清",
    "content": [
      "夕阳荒影，怪西风吹瘦，一丝丝碧。衰草长亭寒水渡，别意何堪重忆。系马痕消，藏鸦荫减，无限凄迷色。霜清绝塞，也应摇落山驿。",
      "漫道灞岸荒芜，隋堤萧索，愁煞长途客。鹦鹉楼头春梦换，昔日依依犹识。褪尽腰围，抛残眉谱，怅望烟痕直。黄昏将近，更谁吹动羌笛。"
    ]
  },
  {
    "id": "adcfe4db311b85e5c7167020d16d481a",
    "title": "南柯子",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "扫簟欹瓷枕，开窗隔绣帘。重重花影压栏前。无那绿阴庭院、日如年。",
      "倦眼惺忪雾，慵心袅娜烟。抛书漫理紫牙签。偏是恼人燕语、一声尖。"
    ]
  },
  {
    "id": "adcfe4db311b85e560fb3e08517a2af2",
    "title": "菩萨蛮 · 留别景姜杜表姊",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "深闺相伴无相隔。而今只有长相忆。剪烛话三更。应知同此心。",
      "一笺携手赠。莫抱天涯恨。别泪枉黏巾。年时当再亲。"
    ]
  },
  {
    "id": "adcfe4db311b85e5433b7e13d3bc256a",
    "title": "浪淘沙 · 寄怀景姜",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "悄月转花枝。心事谁知。博山香烬夜迟迟。不是当年同赏处，空惹相思。",
      "世乱叹纷驰。难定归时。海云千里递愁丝。何日题襟重刻烛，分韵寻诗。"
    ]
  },
  {
    "id": "adcfe4db311b85e5a16df336dda2a14a",
    "title": "虞美人 · 渡海",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "风声满耳樯帆急。极望苍茫色。云迷沧海海连云。一片浪花如雪、打诗魂。",
      "水天以外空诸相。对此添遐想。凌波东去是蓬瀛。安得凭虚楼阁、结层层。"
    ]
  },
  {
    "id": "adcfe4db311b85e59a87b4c662daf6aa",
    "title": "踏莎行 · 招宝山望海",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "危磴盘来，层台行到。浮屠绝顶游踪少。苍茫画意一条烟，海天空处风帆小。",
      "半壁深林，四山荒草。戍楼古堠顽云罩。忽闻云外几声钟，钟声远落潮声悄。"
    ]
  },
  {
    "id": "adcfe4db311b85e58b73cd00eede8d5b",
    "title": "金缕曲 · 寄怀家祥玉姊",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "雪酿梅花白。意沉沉、故乡何在，旧家遥隔。铁马金戈盈大地，同是天涯寄迹。又几处、轻成离别。泛宅浮家重渡海，各伤心、珍重殷勤说。分袂也，泪痕湿。",
      "无端冷雨敲窗疾。最魂销、深宵倾听，一番萧槭。海水天风欺客梦，此际愁心山叠。况漏断、灯残人寂。独个裁笺凭达意，寄相思、欲写还停笔。传语道，远相忆。"
    ]
  },
  {
    "id": "adcfe4db311b85e5ce9cc874a1be1889",
    "title": "柳梢青 · 同谱赵莲卿姊将有越行，以二词留别，依调和之",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "秋到云天。今宵别梦，梦落谁边。蛟水留人，鉴湖约客，离绪丝牵。",
      "别人那解缠绵。应笑我、临歧泪涟。枕角磨愁，烛心卷恨，一夜如年。"
    ]
  },
  {
    "id": "adcfe4db311b85e50c546fb5990f53d2",
    "title": "浪淘沙 · 前题",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "话别月明中。几阵霜风。潮声帆影忒匆匆。不管离人情恋恋，吹送孤蓬。",
      "天晓望云峰。心事相同。花开姊妹正初红。此去前途逢雁字，系帛休空。"
    ]
  },
  {
    "id": "adcfe4db311b85e51b1e19aa34c80da0",
    "title": "湘春夜月旅思和韵",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "乍微凉，不堪回首纑塘。已是寇乱连年，惊看瓦欃枪。愁对一帘风露，听隔花虫语，度到回廊。怅关河阻客，他乡明月，故国斜阳。",
      "疏棂悄掩，横阑罢倚，烟袅残香。旅馆无聊，每惜此、如花才藻，似水韶光。谁家玉笛，更赚人、相忆垂杨。怪世上，尽红羊历劫，劳劳尘梦，难熟黄梁。"
    ]
  },
  {
    "id": "adcfe4db311b85e555de5d351c3c14b9",
    "title": "清平乐 · 晚凉和忆侨弟韵",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "芭蕉秋战。雨过闲庭院。水面风来帘乍卷。吹得鬓丝微乱。",
      "桃笙凉透昏黄。蛙声闹出池塘。绿遍梦中春草，浑忘人在他乡。"
    ]
  },
  {
    "id": "adcfe4db311b85e5c373553287cff02c",
    "title": "卖花声纳凉",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "帘卷背银灯。冰簟铺平。遥天明月未三更。睡鸭香销花影上，衫袖凉生。",
      "莲漏一声声。珠露轻轻。飞来星火小流萤。最是多情蕉叶扇，欲却还停。"
    ]
  },
  {
    "id": "adcfe4db311b85e5999534e3715f45d7",
    "title": "虞美人 · 题倪扶亭夫人优昙留影册",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "散花天女生花笔。如入维摩室。零绡碎锦认诗心。合印青田小篆、女云林。",
      "匆匆掷笔骖鸾去。影在人何许。媵觞阁里翠帘空。忍道调铅吮粉、对秋风。"
    ]
  },
  {
    "id": "adcfe4db311b85e52d3f71a648f9e5f3",
    "title": "桃源忆故人哭伯嫂蔡孺人",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "天涯竟梦游仙去。风雨伤心无数。此别竟成千古。痛定凭棺诉。",
      "怜它稚子刚能语。忍听喃喃索乳。令我更添酸楚。难把人留住。"
    ]
  },
  {
    "id": "adcfe4db311b85e574b07df8bbdd0ed9",
    "title": "惜分飞 · 送别闺友",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "堤畔杨枝亲手折。忍泪依依送别。此去宜珍摄。留君无计心如结。",
      "已是骊歌声渐急。更恼无情片月。偏照人愁绝。酒痕和泪离襟湿。"
    ]
  },
  {
    "id": "adcfe4db311b85e55f708c54935fe278",
    "title": "柳长春柳眉",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "蛾影晴烘，螺纹春逗。一般妩媚临风斗。陌头深浅画难成，恐它京兆还低首。",
      "新月同织，遥峰比瘦。翠痕一展天生秀。管人离别替人愁，含颦自映春波皱。"
    ]
  },
  {
    "id": "adcfe4db311b85e522131c7796744e85",
    "title": "玉楼春 · 春雨",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "小楼人倚阑干立。酥雨和烟宵未息。阶前润遍绿苔痕，花底流莺声寂寂。",
      "阿侬空有怜花癖。为替花愁眠不得。忍寒燕剪掠波还，零落香泥多带湿。"
    ]
  },
  {
    "id": "adcfe4db311b85e51c6cd26f31633918",
    "title": "卖花声清明日距伯嫂殁已十旬，泫然纪之",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "莺燕互寻盟。满院飞英。惜花人去暗心惊。何日桐棺归故里，魂妥山茔。",
      "事事减心情。闷坐闲行。一腔尘俗撇难清。拾翠寻芳都懒问，负了清明。"
    ]
  },
  {
    "id": "adcfe4db311b85e5b494ac2842a7cce6",
    "title": "满庭芳 · 柳絮",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "如雾如烟，非花非雪，趁风吹过窗西。隋宫汉苑，行遍短长堤。怪底撩人千里，梅花弄、最惹人思。莺啼也，才依曲砌，又见入柴扉。",
      "迷离。甘冷落，无根无蒂，一任风欺。笑谁拘谁管，随聚随飞。纵作新萍水面，曾任尔、漂泊无依。须知道，生涯不定，世路有高低。"
    ]
  },
  {
    "id": "adcfe4db311b85e565abf1eff7ecb3bc",
    "title": "桃源忆故人寻梅",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "庭前一夜风吹急。雪意妒花飞白。欲觅孤芳难得。踏碎琼瑶迹。",
      "徘徊几度穿林出。想见琼姿仙格。未许俗人轻识。惆怅无消息。"
    ]
  },
  {
    "id": "adcfe4db311b85e58127c1e17c6629ca",
    "title": "醉花阴 · 供梅",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "为恐江城风信动。折取宜珍重。瘦极更无诗，纸阁芦帘，位置癯仙供。",
      "铜瓶雪水初含冻。清入罗浮梦。点缀镜奁边，一种孤芳，还与君相共。"
    ]
  },
  {
    "id": "adcfe4db311b85e53dabe36d92d578be",
    "title": "庆春泽 · 冬夜盼家书",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "圆月凝愁，寒灯晕影，偏惊长夜如年。盼绝家书，恨它千里俄延。误人鱼雁无情甚，漫思量、尺素遥传。怕累伊，一阵霜风，吹落江烟。",
      "思亲太急胸头恶，叹蛛丝宛转，方寸长牵。极目凭栏，白云摇曳南天。吴头楚尾伤心路，纵凝眸、亲舍何边。最难禁，百叠千行，有泪无言。"
    ]
  },
  {
    "id": "adcfe4db311b85e5c938f81e4d3b88da",
    "title": "乳燕飞已巳初春，微疴偶作。百感纷来，欹枕无眠，信口赋此",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "世事何堪问。念椿庭、一官寄迹，终归无定。廿载匏悬贫转累，赢得霜痕满鬓。只手板、消磨相证。毕竟有谁能点铁，叹空炊、无米慈劳甚。长太息，恹恹病。",
      "离家以后难消恨。走天涯、儿女身世，从人行径。回忆孩提真乐趣，二十馀年一瞬。常漫把、思亲泪揾。何日归宁偿我愿，效斑衣、舞彩承欢景。心切切，梦难稳。"
    ]
  },
  {
    "id": "adcfe4db311b85e5f7912632579c4d9f",
    "title": "鹊桥仙 · 七夕词索和璞斋",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "凉风瑟瑟，罗云冉冉，又是纤纤明月。漫将奇巧乞双星，怕弄巧、依然成拙。",
      "无情河汉，有情乌鹊，万古千秋此夕。一年一度一相逢，总赢得、伤离惜别。"
    ]
  },
  {
    "id": "adcfe4db311b85e576b77c33d3e57d1b",
    "title": "满江红 · 辛未仲春，归宁有日，留别璞斋夫子",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "如此江山，归帆里、子规声急。才赋就、原泉淇水，暂时轻别。剧饮莫和春醒醉，订期好数轮圆缺。只声声、珍重不多言，心如结。蘼芜外，灵妃瑟。",
      "杨柳畔，桓伊笛。总一般滋味，百般情结。摺叠衣裳防冷暖，殷勤笔砚传消息。但书来、两地说加餐。长相忆。"
    ]
  },
  {
    "id": "adcfe4db311b85e5b0487ad3700a38fc",
    "title": "满庭芳 · 题韵梅女史画扇",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "粉腻蜂痴，香甜蝶懒，替花写出风神。窥来月子，点缀越清新。但识韵梅小字，也莫问、何处真真。丰台路，因缘翰墨，谁是画中人。",
      "冰纨刚一握，匀红划翠，别样轻匀。想石华吮罢，犹带脂痕。略带一分墨晕，更淡淡、活色三分。秋风恶，珍藏什袭，休便染微尘。"
    ]
  },
  {
    "id": "adcfe4db311b85e5038e531220c0c83a",
    "title": "洞仙歌 · 题罗瑟青谱妹琼台诗草",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "柳阴阴处，恰黄鹂三请。为写司空那诗品。算词锋剪彩，心眼缫丝，才著就、大集江东香茗。",
      "好花开姊妹，联袖题襟，翰墨因缘更侥幸。赠答粉奁边，牙拨银筝，愿删去、别离情境。料伯玉盘中读回文，早四角中央，目迷云锦。"
    ]
  },
  {
    "id": "adcfe4db311b85e5d596aae065ddeb76",
    "title": "忆萝月辛己闰秋病感",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "新凉天气。已透深秋意。愁病也如秋闺起。慵恋半床罗被。",
      "伶仃母弟江乡。可怜夜短忧长。似此中年哀乐，教人那不回肠。"
    ]
  },
  {
    "id": "adcfe4db311b85e53d16be3464e21783",
    "title": "高阳台 · 初夏有怀",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "花雨消红，苔烟锁碧，果然如水流年。物候惊心，无端离思相牵。天涯咫尺人千里，觅封侯、未整丝鞭。问归期，幼女娇憨，絮语缠绵。",
      "零愁碎恨星星记，且和衣倚枕，转侧无眠。梅雨溅寒，声声只滴窗前。等闲过了芳菲节，意阑珊、瘦损吟肩。盼东华，一纸书来，默祷平安。"
    ]
  },
  {
    "id": "adcfe4db311b85e5c1774d83a17f05d1",
    "title": "玉交校题桃花画扇，璞斋为陶子缜学使制",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "龙翁笔。等闲染就香君血。香君血。美人名士，而今难得。",
      "春来花向东风惜。秋来扇奈西风急。西风急。年年常好，瑶池标格。"
    ]
  },
  {
    "id": "adcfe4db311b85e54ed90e161565d049",
    "title": "一萼红",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "岁朝春。喜和脂和粉，梅雪一般新。虚白含绯，嫣红碾玉，妆点还胜春人。也人事、天工巧占，好煮茗、花底暖芳樽。正月平头，百年笑口，难得今辰。",
      "都道几生修到，便桃缃李素，总落凡尘。萼绿娇羞，飞琼薄醉，争似双颊潮痕。有如此、幽香冷艳，要屏风、猩色替传神。越是清寒那枝，越自清芬。"
    ]
  },
  {
    "id": "adcfe4db311b85e504be62f12e515465",
    "title": "相见欢 · 邮题似周六弟湘烟阁填词图小影",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "天涯草色凄迷。月平西。画出小红无语、怨莺啼。",
      "千里外。亲风采。女媭题。题起万般心事、付江篱。"
    ]
  },
  {
    "id": "adcfe4db311b85e5cc06faa8267cc5f3",
    "title": "浪淘沙 · 雨夜怀远",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "帘外雨潇潇。凉透疏寮。玉釭与我两无聊。自是愁人心易碎，休怨芭蕉。",
      "望远暗魂销。双鲤迢迢。青溪柳色白门潮。为语西风须著力，早送归桡。"
    ]
  },
  {
    "id": "adcfe4db311b85e5315d6c7e504fb3f5",
    "title": "庆春泽 · 庚寅元宵，春词索和璞斋",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "律转天心，阳回地气，雨馀刚好新晴。佳节从头，难逢元夜同更。几年冷淡梅花雪，记联吟、绿意红情。喜今朝，春满江东，月满中庭。",
      "故乡重到怀今昔，叹当初鬓角，点了星星。嘉淑虚传，奈伊盐米光阴。也知花市灯如昼，爱清幽、自掩疏棂。笑通宵、远近人家，爆竹声声。"
    ]
  },
  {
    "id": "adcfe4db311b85e58afa9b0c78f86a32",
    "title": "红情题吴兴周侍御丈缦云先生茗边填词第二图，同璞斋作",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "此翁仙侣。耐半瓯沁雪，松篁如许。往事从头，依旧茶经配图谱。师弟传神画里，休定认、后游前度。但侧耳、便有瓶笙，相和沸疏雨。",
      "云雾。梦同煮。料袅入篆烟，荡漾心缕。引商刻羽，隔院呼鬟试鹦鹉。几遍回、甘忍俊，惯消息、腋风脾露。是江表、家世也，曲终善顾。"
    ]
  },
  {
    "id": "adcfe4db311b85e579ee8ac572ebcb37",
    "title": "玉漏迟 · 月夜湖上和闺友韵",
    "authorName": "邓瑜",
    "authorId": "adcfe4db311b85e5d1457b72d1457b72",
    "dynasty": "清",
    "content": [
      "玉盘秋皎洁，烟消水定，十分澄澈。万壑千峰，黛重螺浓如滴。",
      "真个无边风月，全不费、青钱能得。万籁寂。绿阴满地，偶留人迹。",
      "素娥似识幽怀，抱三五清辉，照伊词客。隔断飞尘，恍到玉楼琼阙。",
      "此际囊中无句，恐难对、多情山色。空明绝。人与湖光如涤。"
    ]
  },
  {
    "id": "adcfe4db313234631e69f27d5c7781e4",
    "title": "浪淘沙 · 和云姊韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "夜静漏声沈。悄立庭阴。苔阶蛩语诉秋心。怊怅芭蕉依旧在，鹿梦难寻。",
      "冷露湿眠琴。三径愔愔。风前无复奏清音。雁落平沙秋思远，况是从今。"
    ]
  },
  {
    "id": "adcfe4db313234635b5e3e4847a15761",
    "title": "减字木兰花 · 和黍芗词韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "栖鸦流水。锦瑟玉箫尘土委。怊怅黄昏。新月娟娟影到门。",
      "画堂旧恨。梁燕归来愁问讯。绛腊分明，闷饮琼杯醉易成。"
    ]
  },
  {
    "id": "adcfe4db313234631368c91452326928",
    "title": "临江仙",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "庭院秋千声寂寂，映阶草色凄迷。东风争奈又将归。枝头香雨，片片扑人飞。",
      "一晌低回帘下立，却惊日影沉西。落花怊怅鸟空啼。怪它啼鸟，何故向侬啼。"
    ]
  },
  {
    "id": "adcfe4db313234639b02ba6d1a4a1aa8",
    "title": "菩萨蛮",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "湘娥泪染湘筠紫。洞庭波冷金风起。梦断九疑云。箫韶声不闻。",
      "依依江上柳。也觉惊秋瘦。木落夜猿啼。天空星欲稀。"
    ]
  },
  {
    "id": "adcfe4db31323463bfe4456d51adc74f",
    "title": "金凤钩春暮感赋",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "滴不尽，残春雨。添绣阁、几多情绪。韶华如梦，东风薄悻，断送落花归去。",
      "明知开谢由春主。却不道、阑珊如许。黄昏庭院，画屏烟锁，愁听梁间燕语。"
    ]
  },
  {
    "id": "adcfe4db313234634945da1b12970bb1",
    "title": "步蟾宫 · 题江干送别图",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "长堤杨柳丝千缕。怎不解、系将船住。早知见面即分离，悔多此、一番萍聚。",
      "西风落日空延伫。暮天远、故人何处。欲从云际望孤帆，却又被、青山遮住。"
    ]
  },
  {
    "id": "adcfe4db313234630c51202da4b97674",
    "title": "迎春乐题云姊吟梅图",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "珠帘淡月黄昏候。翠袖轻寒透。玉楼人、更比梅花瘦。",
      "真一个神仙友。凭画槛，沉吟许久。寒意重、同根知否。",
      "未识人间清福，怎地能消受。"
    ]
  },
  {
    "id": "adcfe4db3132346393b7a124fe4859aa",
    "title": "金缕曲 · 春阴",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "春在溟蒙处。怪眼底韶华，都被浓阴遮住。庭院深深帘不卷。只把沈檀香炷。辜负却、阳春几许。屈指清明时已近，有何人、约伴寻芳去。试先绣，踏青履。",
      "却将花事从头数。恨几番、芳菲萦梦，游踪迟暮。万绿模糊天欲暝，不放斜阳一缕。又奚待、绿章催护。闲煞海棠花下立，只听它、双燕呢喃语。似相对，诉愁绪。"
    ]
  },
  {
    "id": "adcfe4db313234639499c24e144f5f32",
    "title": "高阳台 · 和秋日泛舟湖上，用玉田《春感》韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "绿柳梳风，红莲坠粉，泛秋同上游船。曾几何时，西风暗换流年。销金多少繁华梦，倚斜阳、脉脉偷怜。感苍茫、菱叶萍花，摇荡湖烟。",
      "南朝宫殿无寻处，但愁凝松柏，梦阻山川。燕燕莺莺，而今知在谁边。笙歌枨触天涯恨，对金樽、赢得无眠。更禁它、冷雨冬青，啼苦春鹃。"
    ]
  },
  {
    "id": "adcfe4db313234632bc2f7bbabe7d41e",
    "title": "高阳台 · 寄怀云姊，叠前韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "红熟樱桃，青舒蕉叶，几回空盼归船。飞絮飞花，送春又是今年。云天凝望情何限，倚东风、消瘦谁怜。遍天涯，草色依依，青接寒烟。",
      "锦鳞卅六愁难寄，怅云迷湖树，路隔晴川。弹泪清波，随潮流到伊边。疏灯摇晕纱窗冷，忆前宵、听雨难眠。问此时、回首家乡，那更闻鹃。"
    ]
  },
  {
    "id": "adcfe4db3132346364b97435f4f83190",
    "title": "高阳台 · 秋柳。三叠前韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "脉脉含秋，依依锁梦，春游记拂兰船。只解牵愁，何曾绾得华年。关山笛里西风冷，便纤腰、瘦尽谁怜。袅情丝，亭短亭长，一抹荒烟。",
      "天涯凝望斜阳远，但平芜接影，淡霭笼川。纤手攀条，旧痕犹认堤边。栖鸦流水添萧瑟，唤柔魂、欲起还眠。更能消，几度春归，几度听鹃。"
    ]
  },
  {
    "id": "adcfe4db3132346355aeca601c4cb8c8",
    "title": "金缕曲 · 送外",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "碧草迷南浦，望天涯、暮云重叠，乱山无数。去去烟波今更远，梦影犹迷前路。惟愿取、情深无阻。一点灵犀相照处。寄鱼函、密密休迟误。多少恨，向谁诉。",
      "绿阴容易闲庭暮。掩帘栊、低回脉脉，瑶琴愁抚。遥想星轺催早发，遮断瘴云腥雾。更烈日、当空如火。暑雨寒风关塞隔。愿君身、眠食须调护。惜金缕，寄情愫。"
    ]
  },
  {
    "id": "adcfe4db31323463473e11369de43a80",
    "title": "金缕曲 · 寄外叠前韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "帆影沉云浦，倚妆楼、几回凝望，邮程愁数。欲织锦机传远思，万转千回心路。待寄与、湘波又阻。却为垂杨偏碍目。致锦鳞、屡被秋潮误。心抑郁，几曾诉。",
      "岁华荏苒行将暮。听霜天、乌啼午夜，玉徽慵抚。无限伤心无限恨，赢得断魂迷雾。只冷对、幽窗灯火。故里梅花君念否。受霜欺、雪压凭谁护。又何处，达离愫。"
    ]
  },
  {
    "id": "adcfe4db31323463b31acf97b476ed1c",
    "title": "金缕曲 · 寄外三叠前韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "送别仍南浦。黯消魂、春波渺渺，飞花无数。绿遍天涯芳草色，迷却来时旧路。空凝睇、关河修阻。云水千重山万叠。便模糊、梦影寻还误。情脉脉，敢轻诉。",
      "药阑红瘦春光暮。倚东风、玉杯谁赏，绮琴谁抚。闲煞窗前青玉案，静掩碧纱如雾。重爇取、博山炉火。密绪缠绵缄尺楮。押银泥、小印重重护。拈旧韵，写幽愫。"
    ]
  },
  {
    "id": "adcfe4db31323463b7acf8c119a65c29",
    "title": "减兰杨花。和夫子韵",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "春魂唤起。扶梦随郎行万里。纵别长条。犹有离情绕灞桥。",
      "东风欲尽。消息天涯何处问。漫舞帘前。催送春归亦可怜。"
    ]
  },
  {
    "id": "adcfe4db313234638d7fbe3577bb4c27",
    "title": "菩萨蛮 · 怀李楚娟如妹",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "春风记执纤纤手。窗前共酌盈盈酒。旧事怕思量，愁情和梦长。",
      "海棠花上月。偏照人离别。含思独徘徊。鞋痕遍绿苔。"
    ]
  },
  {
    "id": "adcfe4db313234634568b37eac97d1fb",
    "title": "菩萨蛮 · 春日偶成",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "梨花吹雪春寒浅。秋千影散闲庭院。忽忽又清明。东风几日晴。",
      "画帘垂细雨。脉脉添愁绪。燕子不归来。重门掩绿苔。"
    ]
  },
  {
    "id": "adcfe4db313234631976eea54c1c4c65",
    "title": "菩萨蛮 · 早秋偶成",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "绿槐雨过闲庭静。模糊淡月迷花影。脉脉望银河。秋含幽思多。",
      "炉香风袅袅。漏断人声悄。倚遍玉阑干。风生罗袖寒。"
    ]
  },
  {
    "id": "adcfe4db313234639ef5ce70376f8359",
    "title": "醉花阴",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "一叶风凉疏雨后。罗帐轻寒透。倚枕梦难成，卿卿吟蛩，怎避愁时候。",
      "兰釭黯淡光如豆。听彻莲花漏。月冷画屏深，杨柳依依，也觉和秋瘦。"
    ]
  },
  {
    "id": "adcfe4db31323463a6ee7d279c9e7f2c",
    "title": "一萼红 · 秋花",
    "authorName": "屈蕙纕",
    "authorId": "adcfe4db31323463d1457b72d1457b72",
    "dynasty": "清",
    "content": [
      "绕疏篱。正娇黄淡白，艳缀一枝枝。露洗明妆，霜添弱态，低徊似有萦思。看是处、苔荒径冷，只依依、寒蝶梦魂痴。瘦影欹烟，芳心逗晚，开也谁知。",
      "怊怅西风庭院，便寻秋吟玩，争及春时。愁鬓慵簪，残杯倦赏，芳华为底偏迟。问此际、粉香消减，系金铃、可解惜柔姿。惟有多情夜月，冷伴幽墀。"
    ]
  },
  {
    "id": "adcfe4db317995cd3a976905fee5545c",
    "title": "如梦令 · 寄外子客馆",
    "authorName": "陆惠",
    "authorId": "adcfe4db317995cdd1457b72d1457b72",
    "dynasty": "清",
    "content": [
      "正苦花深雾重。密字衔来青凤。一字一明珠，照彻心心俱痛。",
      "如梦。如梦。梦里将愁细种。"
    ]
  },
  {
    "id": "adcfe4db317995cd59c8f29082ae310a",
    "title": "菩萨蛮 · 和外子韵",
    "authorName": "陆惠",
    "authorId": "adcfe4db317995cdd1457b72d1457b72",
    "dynasty": "清",
    "content": [
      "清晖两地明如此。将人置入相思里。形影不能双。凄然独掩窗。",
      "愁思肠角绕。香篆心头袅。瘦笔一枝携。新词和泪题。"
    ]
  },
  {
    "id": "adcfe4db317995cd1e96bd1b0b97e25d",
    "title": "浣溪沙 · 十月十九夜寒甚，寄外子客中",
    "authorName": "陆惠",
    "authorId": "adcfe4db317995cdd1457b72d1457b72",
    "dynasty": "清",
    "content": [
      "檐铎郎当雁语孤。霜风走叶柝声粗。可怜情味倩谁摹。",
      "一点寒灯挑不起，两行清泪滴将枯。问君此境似侬无。"
    ]
  },
  {
    "id": "adcfe4db317995cd058d520ca5943aa6",
    "title": "忆旧游 · 见五湖鱼庄图题词",
    "authorName": "陆惠",
    "authorId": "adcfe4db317995cdd1457b72d1457b72",
    "dynasty": "清",
    "content": [
      "指湖光一抹，峦翠双螺，飘渺堪寻。天末迷离影，剩浓云拥絮，隔断烟岑。卜居水竹何处，遐想碧波深。便画出巢痕，访来诗境，煞费仙心。",
      "沉吟。故乡路，叹树杪斜阳，误了归禽。蓦向图中见，有鸥眠远渚，鹭立寒浔。渔庄似此清剧，未许点尘侵。试卷上疏帘，西山爽气凉到襟。"
    ]
  },
  {
    "id": "adcfe4db317e320f39c3294dcc3a0c5a",
    "title": "点绛唇 · 对镜用周美成韵",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "深院无人，梦醒小雨敲窗润。算来春近。故遣催花信。",
      "慵自梳头，怕见落红阵。非关闷。宝奁频趁。慰此因循恨。"
    ]
  },
  {
    "id": "adcfe4db317e320f46b5c6359d4e9dbd",
    "title": "点绛唇 · 千叶水仙",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "黄晕冰绡，并刀剪就明玑碎。自然仙态。仿佛添环佩。",
      "昔日凌波，依旧风姿在。功夫耐。层层轻裁。欲共梅花赛。"
    ]
  },
  {
    "id": "adcfe4db317e320ff29ff18e7fa5fc1e",
    "title": "点绛唇",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "春早尤寒，阑干倚遍人微困。征鸿飞尽。苒苒无音信。",
      "独隔天涯，萱草难蠲忿。谁行问。从行无分。多少思亲恨。"
    ]
  },
  {
    "id": "adcfe4db317e320f5ab97d7e6ab6f772",
    "title": "少年游",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "难追往事去如波。岁月又蹉跎。衣袂京尘，昔曾染处，何日重过。",
      "而今日近长安远，回首夕阳多。少年曾听，凤凰池上，过客鸣珂。"
    ]
  },
  {
    "id": "adcfe4db317e320f41db5b0e80703072",
    "title": "淡黄柳 · 春雨",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "小楼晓色，一片同云黑。做雨飞来声滴滴，欲访芳菲径里，争奈空阶几番湿。最堪惜，韶光任虚掷。",
      "杏花信，杳消息。叹西园、寂寞天涯隔。最是无情，一池春水，比似当初更碧。"
    ]
  },
  {
    "id": "adcfe4db317e320fa251f07b121b1f2d",
    "title": "如梦令 · 帘钩",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "明月一弯新样。终日傍人帘幌。挂起玉纤纤，草色增人怊怅。",
      "低放。低放。莫对平芜凝望。"
    ]
  },
  {
    "id": "adcfe4db317e320faa4966df26a00082",
    "title": "虞美人 · 赋鲇鱼风筝",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "野塘春水连天碧，化作烟波色。忽听何处弄鸣筝。又是东风卷入、碧云声。",
      "苕苕直上千霄汉。儿女争呼唤。从容不傍逆风飞。何事竹竿难上、笑男儿。"
    ]
  },
  {
    "id": "adcfe4db317e320f89c6d7d813bee0af",
    "title": "祝英台近 · 灯花",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "漏声微，香烬炷。夜永寂人语。瞥眼银釭，金穗垂垂吐。忽惊一朵红鲜，游蜂寻到，又却是、飞蛾翩舞。",
      "正无绪。细认凝笑蛾眉，为伊久延伫。护住风帘，红焰尚如许。是他报与人知，休教落去。尽无寐，替防饥鼠。"
    ]
  },
  {
    "id": "adcfe4db317e320f367a9294b1e46285",
    "title": "湘春夜月晴天养片云",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "正新晴，闲闲一片低垂。莫道出处无心，此便恰宜时。欲问迟回何待，待青天护养，渺尔神怡。怪前宵风雨，深藏远岫，此意谁知。",
      "高横天际，静依日下，不解迷离。淡影轻身，氤氲气、任人遥指，难与幽栖。多情美荫，怕日光、晒上酴醾。凭似汝，化无知误信、司天台，说佳气能奇。"
    ]
  },
  {
    "id": "adcfe4db317e320fa18f4e39d3cd89a3",
    "title": "解连环 · 用姜白石韵代书寄棣先",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "西楼裁倚。被杨花千点，句人离思。念去年、南浦牵衣，如今眼穿，南浦唯春水。回首倾襟，小窗对镜同梳洗。踏青湖畔路，那日游春，依约曾记。",
      "东风又吹雨霁，问音书断绝，何事相弃。空欲往、难越关山，算只有今宵，梦魂能至。绣户谁推，似行近、疏帘下底。又却是、衔泥燕子，搅人午睡。"
    ]
  },
  {
    "id": "adcfe4db317e320fdf5971e93b615859",
    "title": "高阳台 · 怀苹妹西洋女塾",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "海上春风，淮壖寒食，相望独自离家。街北高楼，记曾携手同车。鲸铿报午停船椠，颤金钗、蹴鞠喧哗。共流连、一半吴娃，一半蛮花。",
      "如今姊妹勤相忆，况亚洲异日，天共人遐。欲寄鱼书，江长不到天涯。危阑独倚斜阳下，似苕苕、一水蒹葭。最无聊，满耳鹃啼，满目云遮。"
    ]
  },
  {
    "id": "adcfe4db317e320fc987f40859959fb6",
    "title": "角招豫留别季兰三妹",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "春还又。如何一点离情，暗逗垂柳。新愁相合就。悔却旧时，何事厮守。别时尚久。早苦透、心花前后。明月低穿窗牖。听二十五弦声，问谁家还奏。",
      "相对，俱成消瘦。频年欢笑，化作愁盈袖。拟同拼撒手，行路迟迟，寸心难朽。思量僝僽。且共此、论文尊酒。休想长亭时候。天涯若比邻，君曾知否？"
    ]
  },
  {
    "id": "adcfe4db317e320faddee40cf48cffa4",
    "title": "惜红衣 · 绿阴清润似花时",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "泼绿淋漓，残红狼藉。春归无迹。罨画林塘，如今尽成碧。重重翠幄，似障断、花开消息。难得。晴日暖风，似江南寒食。",
      "依依绮陌。天气清和，连朝弄春色。韶光莫绊，却解伴、诗客岑寂。丰姿依旧，何事无人追惜。倩画图谁写，掩映向来词笔。"
    ]
  },
  {
    "id": "adcfe4db317e320f6b43ae36ed6235c1",
    "title": "摸鱼儿 · 织竹团扇",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "弄团圞、组成蕲竹，传看纤手难释。生绡纨素难比似，换却向来成式。霜雪质。更隐映，斜纹不与甘蕉匹。细看成碧。",
      "似绿水生波，雁行云外，疑是个人织。谁行倩，妙手丝丝轻擘，此君再世踪迹。从来尤物难长久，止恐秋风先逼。须护惜，为巧夺天工，造物偏乘隙。深藏满月，怕瘦减清辉，雪香飘堕，无处觅消息。"
    ]
  },
  {
    "id": "adcfe4db317e320f1ac5d38cb2043674",
    "title": "洞仙歌 · 文君当垆",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "门前柳色，浸入罗衣碧。斜倚垆边倒金液。最消魂、更拔剔火金钗，钗欲坠，犹自新妆半额。",
      "往事成陈迹，沽肆琴台，化作寻常酒家宅。旧日笑春风，娇眼难醒，柳花碎、也无人惜。思恹恹、已作白头吟，甚问询、离恨茂陵病客。"
    ]
  },
  {
    "id": "adcfe4db317e320f053e0a49d58cb9a1",
    "title": "绮罗香 · 花露水",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "红袖香风，琼筵佳气，都异麝尘兰炷。吹馥欺花，偏要氤氲如许。喷罗绮、珍重堪嗤，惹蝶蜂、痴迷无数。甚扬州、十里繁华，美人认作金茎露。",
      "铜仙愁绪万缕，羞见琉璃满贮，泪零如雨。臭味差池，总觉恼人无语。记当时、滴粉搓酥，从此便、不须相妒。叹而今、柏上囊空，误求仙汉武。"
    ]
  },
  {
    "id": "adcfe4db317e320fddb6abf81d67b5f8",
    "title": "琵琶仙 · 樱桃",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "春雨才过，正无数、浪蕊浮花开遍。一绺红溜低垂，宫中摘初荐。娇欲滴，朱盘满贮，记曾饤，照园欢宴。圆比明珠，红疑赤玉，凝伫生眩。",
      "最无据、缥缈青衣，赚游子、瑶台梦留恋。漫笑荔枝庐橘，见蔗浆还羡。鹦啄出、珊瑚粒粒，落个人，寂历庭院。遥想樊素当年，微遮歌扇。"
    ]
  },
  {
    "id": "adcfe4db317e320f2b18dfcd10045ca3",
    "title": "甘州怀金陵梁间燕子",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "叹一年一度此淹留。软语话温柔。傍雕梁绣户，惊人好梦，故蹴帘钩。旧宅重来风景，换却一番愁。可念征蓬转，淮海漂流。",
      "同是倦游羁旅，误匆匆柳色，岂为封侯。止凭谁分付，珍重羽毛修。向天涯、殷勤凝望，对斜晖、不见旧妆楼。遄归罢、怅繁华谢，金谷荒丘。"
    ]
  },
  {
    "id": "adcfe4db317e320fa2a3477a2ac68b1d",
    "title": "兰陵王 · 鸡声",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "梦初阁。残卷馀醒尚著。纱窗外，晴报远钟，曙色阴阴透帘幕。醒来夜情恶。更听胶胶声作。中心惊，颠倒著衣，却被苍蝇弄听错。长鸣意谁托。甚风雨凄凄，都未忘却。宁同宛转调弦索。",
      "惊茅店羁旅，金闺朝士，一例繁雄并冷落。底更促梳掠。寂寞。岂漂泊。搅无睡残更，翻依鸣柝。同声唱晓天涯各。怅问寝犹隔，栉笄如昨。干卿何事，向耳畔，触悲乐。"
    ]
  },
  {
    "id": "adcfe4db317e320f290828882d582f94",
    "title": "长亭怨慢西湖吊厉樊榭",
    "authorName": "沈鹊应",
    "authorId": "adcfe4db317e320fd1457b72d1457b72",
    "dynasty": "清",
    "content": [
      "向湖畔停船闲步。远望东园，个人门户。寂历春空，柳丝深锁若烟雾。湖州羁旅。偏载取、桃根去。去得几何时，已化作、飘零风絮。",
      "郎主。对芭蕉洒泪，芳草殡宫天暮。夜来月上，向谁诉此时情苦。怅望是、今日萧条，恨重入、江淹词赋。始会得才华天忌，凄凉如许。"
    ]
  },
  {
    "id": "adcfe4db3219a67477990977a0bd5811",
    "title": "浪淘沙 · 见《词综补》",
    "authorName": "管筠",
    "authorId": "adcfe4db3219a674d1457b72d1457b72",
    "dynasty": "清",
    "content": [
      "日迟芳甃，声停玉漏。东风种出双红豆。好韶光偏是，春瘦花瘦人瘦。重帘不卷香微透。",
      "频添红袖。小池风软闲春昼。镜奁依旧。波皱云皱眉皱。"
    ]
  },
  {
    "id": "adcfe4db325928f922b80ace11f05b37",
    "title": "满江红 · 感旧",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "偶梦前游，满座上、凄凄切切。才几日、钗光钏影，鬟云肌雪。浅碧窗儿梧叶雨，深红帘子梨花月。凭谁将、旧境剪分开，并州铁。",
      "蚕已死，丝难绝。麝已尽，香难灭。叹憨生儿女，痴心空热。南国年华桃叶妹，西风捐弃蘼芜妾。把将来、归宿较而今，为悲咽。"
    ]
  },
  {
    "id": "adcfe4db325928f9d5a22f77a9aa8366",
    "title": "惜余春慢落叶",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "霜叶辞柯，愁人羁旅，同是一般飘荡。槐疏梦断，柳减眉凋，偏入客窗虚幌。莫是醒了，西风有意，觉人故来凄响。算几番凭吊，榔栗一条，芒鞋五緉。",
      "还忆我十载燕齐，高下随风，画出浮沉形像。马蹄踏碎，鹿砦堆残，鸡肋生涯相仿。已分飘流似伊，衰草乱蛩，幽凄同赏。任凭他代嬗，东君重把，新阴滋长。"
    ]
  },
  {
    "id": "adcfe4db325928f9c1a31b54afb30ba5",
    "title": "百字令",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "秋光如许，更先知、秋冷瘦人应是。清减沈郎腰一搦，可与黄花相似。枕上家山，灯前乡树，梦阻盈盈水。归期莫卜，莼鲈兴隔千里。",
      "从此滚滚尘红，茫茫路黑，歧径迷杨子。爱赋刘安招隐句，只恐壮心难已。一夜西风，满湖木叶，此际凉波起。怀人天末，扁舟我欲归矣。"
    ]
  },
  {
    "id": "adcfe4db325928f9c1a31b5456b07e24",
    "title": "百字令",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "知音难觅，叹茫茫、人海我闻如是。击筑悲歌燕市酒，道是渐离不似。方幸春明，常联旧雨，又逐东流水。风帆瞬息闲，愁满载归里。",
      "几日僧舍联吟，江亭买醉，邂逅吾同子。莫谓当时梅尉贱，仕隐尘寰而已。吴市吹箫，齐门弹铗，酒引牢骚起。杯盘狼藉，离魂黯黯销矣。"
    ]
  },
  {
    "id": "adcfe4db325928f90a6e5ae74fa88add",
    "title": "貂裘换酒别意",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "泪溅离筵酒。正西风萧萧易水，量愁计斗。敢向身躯悲肮脏，甘作风尘下走。不如意事多八九。世态烟雪多变幻，看白衣转眼成苍狗。休眷恋，莫回首。",
      "燕台几辈同心友。问当年归吴张翰，会心远否。惟有莼羹鲈脍美，对著秋风厮守。休浪说匣中龙吼。莫把难平悲缺陷，论补天，谁是娲皇手。师旷达，漆园叟。"
    ]
  },
  {
    "id": "adcfe4db325928f9154effbd2de0ed0c",
    "title": "浪淘沙",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "瘦影艳于霞。幡护铃遮。枉劳蝶阵与蜂衙。嫁与东风春不管，负了桃花。",
      "风雨又交加。转眼繁华。可怜金谷绿珠家。吹得落红消息断，梦已天涯。"
    ]
  },
  {
    "id": "adcfe4db325928f9794cbc4b5c9b933b",
    "title": "齐天乐",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "牵牛望断银河岸。禁他一波似练。夜夜青天，年年白浪，留得佳期如线。春魂零乱。纵开遍桃花，那寻人面。狼藉东风，残红空自满庭院。",
      "云烟至今更幻。恁白衣苍狗，须臾万变。蝶梦未融，鸥盟忽背，几日秋风团扇。彩云易散。翻输与寻常莺莺燕燕。摺起罗衾，把鸳鸯懒看。"
    ]
  },
  {
    "id": "adcfe4db325928f92951ec39cb6aa1af",
    "title": "菩萨蛮 · 出都日道中",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "高原十里寒芜绿。平林无数昏鸦宿。笑我未归家。可怜红日斜。",
      "凤城回首处。往事如烟雾。相送只西山。蛾眉弯复弯。"
    ]
  },
  {
    "id": "adcfe4db325928f9fcc08922aa0713c6",
    "title": "减字木兰花 · 咏絮题王寺庙壁",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "溟蒙似雨。春色马头忙若许。莫笑盈盈。我比杨花落更轻。",
      "韶光如驶。东风已似东流水。任汝飘零。会有时儿解化萍。"
    ]
  },
  {
    "id": "adcfe4db325928f98e914844c0ba44a6",
    "title": "眼儿媚",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "春风记得态夭斜。曾过个人家。如何重到，昔年人面，今日桃花。",
      "红墙银汉迢迢远，即此是天涯。犹恨当时，无情帘幕，多事窗纱。"
    ]
  },
  {
    "id": "adcfe4db325928f9d5cf24b1c486d5fe",
    "title": "相见欢",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "垂杨阴里桥红。乍相逢。多谢沟边流水柳边风。",
      "曾记得。春波绿。照惊鸿。一霎伯劳飞燕各西东。"
    ]
  },
  {
    "id": "adcfe4db325928f9296bf759e4ceaae6",
    "title": "桂枝香立秋日作",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "蓼红蘋白，正良夜新秋，溽暑初去。偏是悲秋秋士，与秋先遇。西风似解相违久，祇著意飕飗庭树。一番凉月，一番清露，一番疏雨。",
      "曾记得紫萸黄菊。我扶病登台，送君行处。几度流光，又听元蝉哀诉。秋来秋去无人管，祇不许朱颜如故。登高携酒，向天搔首，问天不语。"
    ]
  },
  {
    "id": "adcfe4db325928f9dce733c337fc0301",
    "title": "喝火令 · 城东观荷",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "十顷荷花海，三篙杜若汀。小城东畔偶经行。不道连宵快雨，浪压绿云平。",
      "霞影红垂蓼，风漪碧皱萍。如游历下小池亭。只少沿波几队小蜻蜓。",
      "又少菰烟蒋雨一角，佛山青。"
    ]
  },
  {
    "id": "adcfe4db325928f925eb6af77c59a194",
    "title": "清平乐",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "蛮腰素口。娇小思珍偶。误杀徐娘成老丑。",
      "应得红灯绿酒。当年花月欢场，梦中妆泪千行。试问麻姑记否，而今又几沧桑。"
    ]
  },
  {
    "id": "adcfe4db325928f925eb6af7c56454d9",
    "title": "清平乐",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "目挑心与。肝胆空相许。莺燕等闲成伴侣。",
      "甘作花枝无主。朅来绣毂香车，陌头春日将斜。断梗飘蓬何处，青衫红袖天涯。"
    ]
  },
  {
    "id": "adcfe4db325928f925eb6af79c61938b",
    "title": "清平乐",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "为人作嫁。压线无时暇。纵有良媒还自谢。",
      "浪说绮罗如麝。邯郸一辈才人，可怜厮养相亲。碧海青天夜夜，姮娥不悔偷奔。"
    ]
  },
  {
    "id": "adcfe4db325928f9ce165f63ab7f6f00",
    "title": "临江仙 · 题顾符稹画",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "岭上白云低贴水，满山风色泠泠。东南画阁有人凭。误疑茶鼎爇，烟霭袖边生。",
      "隔著粼粼溪百尺，丹崖翠巘如屏。一川鳞甲起秋声。峰峦连复断，天外补遥青。"
    ]
  },
  {
    "id": "adcfe4db325928f9558d3a8d07802727",
    "title": "喝火令 · 前题",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "山色轻于茜，溪光碧若罗。谁家水榭瞰清波。试问严陵风景，较此果如何。",
      "远水田千罫，平桥雨一蓑。几株春树绿婆娑。记得富春江上画船过。",
      "记得画船窗里弦索，玉人歌。"
    ]
  },
  {
    "id": "adcfe4db325928f97426a1bf59c4fb58",
    "title": "行香子 · 前题",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "丛竹萧萧。拳石峣峣。向中间结个团瓢。莫因斗米，折了吾腰。有三分水，二分竹，数间茅。",
      "风也潇潇。雨也潇潇。打梧桐又滴芭蕉。手中一卷，倦莫轻抛。恐鹤无言，童欲睡，我无聊。"
    ]
  },
  {
    "id": "adcfe4db325928f9752c8db7d5c1a42a",
    "title": "好事近 · 前题",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "木落晓霜清，万壑千岩突兀。仿佛萸糕菊酒，是重阳景物。",
      "有人携杖上高台，长啸胸空阔。目断寥天尽处，插远青数笏。"
    ]
  },
  {
    "id": "adcfe4db325928f9c312f5f1fb375153",
    "title": "清平乐 · 前题",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "渔梁渡口。霜气浓如酒。昨夜秋江风力陡。",
      "红遍万枝鸦舅。江头何处渔郎，钓矶一网空张。浩皛鸥汀凫渚，凄凉蟹舍渔庄。"
    ]
  },
  {
    "id": "adcfe4db325928f9e4e4727bf4af20c1",
    "title": "南楼令前题",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "霜雪者般严。茅斋镇下帘。剩庭前老树椮椮。嵌就玻璃窗最好，留一扇，放银蟾。",
      "炉火有人添。柴扉少客探。知寒窗定与鸡谈。验取瓶中梅放否，春有信，蕊中含。"
    ]
  },
  {
    "id": "adcfe4db325928f91254e6f22c530fb6",
    "title": "柳梢青 · 前题",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "青松谁种。居然补得，青山无缝。松杪云流，松根泉语，一般幽弄。",
      "欲寻上界，名蓝度我，有长桥几空。百八钟声，忽然吹落，天风相送。"
    ]
  },
  {
    "id": "adcfe4db325928f997b0d002079e9c97",
    "title": "摸鱼儿 · 李狷厓用稼轩词意写斜阳烟柳填词图，君有慕辛稼轩之为人印，其向往深矣。用原韵以题其图",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "果孰知幼安怀抱。算君领略非少。兰成词赋石麟笔，图画当为写照。天亦老。莫莽说天涯何处无芳草。楼当古道。对河冷霜凄，西风残照。但见丝丝袅。",
      "荒凉景，仿佛西溪东泖。同是归飞倦鸟。吾狂恨古无人见，且倚危栏醉倒。人已渺。今犹念小山亭上残春好。风花易了。何当日寿皇，目为怨语，恨付碧天杪。"
    ]
  },
  {
    "id": "adcfe4db325928f959e783d30253d68c",
    "title": "水调歌头 · 欧阳润生八十寿，用稼轩倾韩南涧尚书韵",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "送别滕王阁，忽已七年秋。许我东绢一匹，放笔托韦侯。那已烽烟澒洞，竟尔沧桑换世，顿冷昔时游。鲁殿灵光在，椿寿说庄周。",
      "祝君去，湖波软，橹枝柔。可奈鸥浮蜗寄，海上暗淹留。此颂卢钧八秩，再颂潞公九秩，笑傲稳南楼。兕觥遥共晋，社酒满金瓯。"
    ]
  },
  {
    "id": "adcfe4db325928f9ec42b41517d3975d",
    "title": "桂枝香病榻僵卧，偶一寄声，缅怀两宋词人，莫能追步，制为此调，用质凫翁",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "清歌对酒。问两宋词人，最谁低首。风骚宗主第一是，清真不朽。梅溪骖靳群空矣，比李杜、白云石帚。东坡赤壁，稼轩北固，唾壶碎否。",
      "有井处皆能歌柳。知三变耆卿，辞原齑臼。漱玉无多，巾帼谁堪敌手。梦窗后盾群推许，最堪伤秦七黄九。宜州城上，藤州亭下，垂名永久。"
    ]
  },
  {
    "id": "adcfe4db325928f9af3a8d2cfef04ed4",
    "title": "氐州第一题张文襄龙树院召客七札册",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "万柳堂空，寺余夕照，益都胜迹难掩。提倡诗骚，主持风雅，滂喜抱冰领管。招邀古寺，交舞处槐龙翠满。楼好翰山，簃偏近水，群仙萧散。于今蔓草颓垣晚。",
      "那复见旧时池馆。更马郑应刘，苏辛欧赵，同付云烟。眼望前尘尘已渺。莫论头长簿短。病榻维摩伴伊谁，炉香茗盌。"
    ]
  },
  {
    "id": "adcfe4db325928f90e72dc8aa30a6935",
    "title": "贺新凉",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "泥污胭脂湿。何须花前留憾，无香可袭。艳李秾桃总粗俗，风色几番偷入。",
      "渐弹满、猩红点汁。昔在西川狂颠甚，纳沉香、妃子清呼吸。",
      "凭画手，为收拾。徐熙衰去逢春及。看案头婆娑老子，来年九十。",
      "匀粉调朱闲挥洒，幻出琼枝烟浥，乞得轻阴勤护惜。",
      "免雨中凄怆成悲泣。陈思谱，当篇什。"
    ]
  },
  {
    "id": "adcfe4db325928f9c1a31b543c9bf59f",
    "title": "百字令",
    "authorName": "吴重憙",
    "authorId": "adcfe4db325928f9d1457b72d1457b72",
    "dynasty": "清",
    "content": [
      "无才经世，甘蒿莱埋没，漫嗟髀肉。森木鸣蝉方竞响，蛰羽自潜幽独。岁月蜉蝣，浮华蚁蠓，难待黄粱熟。人情勘透，无须遥集悲哭。",
      "向时万紫千红，玉仙洪福。锦簇花团局。几度秋风秋雨后，剩此霜松雪竹。蟪蛄朝菌，荣枯一瞬，惹得愁千斛。勿来饶舌，蒲团一睡应足。"
    ]
  },
  {
    "id": "adcfe4db32cf8375d5cf24b1f59b9df9",
    "title": "相见欢",
    "authorName": "王虞凤",
    "authorId": "adcfe4db32cf8375d1457b72d1457b72",
    "dynasty": "清",
    "content": [
      "新兴蛾髻如盂。插金鹅。点点蔷薇香露、沁牙梳。",
      "匀面罢，呼女伴，坐氍歈。又向绿窗深处、赌樗蒲。"
    ]
  },
  {
    "id": "adcfe4db32cf8375d5cf24b117829c5d",
    "title": "相见欢",
    "authorName": "王虞凤",
    "authorId": "adcfe4db32cf8375d1457b72d1457b72",
    "dynasty": "清",
    "content": [
      "雕栏笼鸟无声。耽窗明。两两黄蜂抱蕊、刺纱棂。",
      "凭湘几，匀银管，画绡屏。印出些些花样、粟纹轻。"
    ]
  },
  {
    "id": "adcfe4db32cf8375b6491366a4856555",
    "title": "贺圣朝",
    "authorName": "王虞凤",
    "authorId": "adcfe4db32cf8375d1457b72d1457b72",
    "dynasty": "清",
    "content": [
      "彩线抛残金剪慵。绿鬟松。些些香唾湿残绒。小窗中。",
      "阿母拾花翻绣架，脸霞红。低垂凤颈剔春葱。意惺忪。"
    ]
  },
  {
    "id": "adcfe4db32cf8375b570448822c654e1",
    "title": "生查子 · 怀姊",
    "authorName": "王虞凤",
    "authorId": "adcfe4db32cf8375d1457b72d1457b72",
    "dynasty": "清",
    "content": [
      "忆昔别离时，欲想心先痛。独自拥寒衾，一夜难成梦。",
      "只见碧纱窗，竹影频移动。残月冷花梢，幽恨和伊共。"
    ]
  },
  {
    "id": "adcfe4db33cdf95b605bc3516dd43fda",
    "title": "绮罗香 · 次外见寄韵",
    "authorName": "吕承娧",
    "authorId": "adcfe4db33cdf95bd1457b72d1457b72",
    "dynasty": "清",
    "content": [
      "几日东风，流光暗度，又是春韶情味。柳色青青，隐映碧桃开未。刚社燕、啄遍芹泥，渐粉蝶、暗销香腻。诉春愁，恰恰莺啼，望人长向翠楼倚。",
      "无聊花下独自，对著斜风细雨，游丝轻曳。不定阴晴，酿做恼人天气。扶彩袖、红泪空收，对清波、素书谁寄。愿征人、莫惜轮蹄，那须锦词费。"
    ]
  },
  {
    "id": "adcfe4db33e2ace34334969fe0d0fe59",
    "title": "蝶恋花",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "深掩重门春院静。又是年时，一段销魂景。未过花朝春尚嫩。柳梢渐觉黄金褪。",
      "睡起髻鬟斜不整。注罢沉檀，火灭香篝冷。帘外樱桃花落尽。晚来几番东风紧。"
    ]
  },
  {
    "id": "adcfe4db33e2ace30482f3697a84f293",
    "title": "点绛唇 · 落花",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "满院繁华，无端吹落邻家笛。风姨轻薄。不管人怜惜。",
      "断紫零红，补尽苍苔缺。空愁绝。小鬟偷折。犹向枝头觅。"
    ]
  },
  {
    "id": "adcfe4db33e2ace30c68d595267bb0d9",
    "title": "蝶恋花 · 七夕",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "又见佳期逢七夕。乌鹊桥成，欲渡还娇怯。一岁离情应更切。银河执手低低说。",
      "莫怪天孙肠断绝。修到神仙，尚有生离别。风露悄凉人寂寂。夜深独向瑶阶立。"
    ]
  },
  {
    "id": "adcfe4db33e2ace3d5cf24b18fc6717d",
    "title": "相见欢",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "娇莺啄响花铃。梦频惊。又是困人时节、近清明。",
      "杨花白。梨花雪。正新晴。睡起春风别院、簸钱声。"
    ]
  },
  {
    "id": "adcfe4db33e2ace3deed55248c429268",
    "title": "高阳台 · 题李香君小影",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "曼脸匀红，修蛾晕碧，内家妆束轻盈。长板桥头，最怜歌管逢迎。无端鼙鼓惊鸳梦，怅仓皇云鬓飘零。黯消凝。旧院春风，芳草还生。",
      "桃花扇子携罗袖，问天涯何处，寄与多情。廿四楼空，白门明月凄清。江山半壁成何事，但苍茫一片芜城。莫伤心。金粉南朝，犹剩娉婷。"
    ]
  },
  {
    "id": "adcfe4db33e2ace322e10647d735a300",
    "title": "百字令次花海叔韵",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "清明近也，听饧箫隔巷，吹来庭户。初试罗衣风尚峭，小立曲阑凝伫。柳学颦眉，花含笑魇，又见春如许。昼长人静，画梁新燕双语。",
      "正值轻暖轻寒，酿花天气，一霎晴兼雨。对此韶光须痛饮，莫说闲愁闲绪。三竺云峰，六桥烟水，结伴嬉游去。藏鸦门外，一枝摇漾柔橹。"
    ]
  },
  {
    "id": "adcfe4db33e2ace382506c5308aa4cce",
    "title": "沁园春 · 美人风筝",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "剪楮裁筠，涂朱施粉，多情欲迷。但如飞一去，浑疑剑女，任吹不动，却笑环妃。细骨玲珑，芳姿飘渺，奔月行常似羿妻。秋千外，怪弓鞋一捻，稳步云梯。",
      "遥遥欲上还低。最好在、湖边十里堤。怕巫神娇妒，来行雨湿，封姨轻薄，肯借风吹。飞燕身轻，惊鸿态逸，天际红霞映舞衣。丝儿断，看绿珠坠也，倏下楼西。"
    ]
  },
  {
    "id": "adcfe4db33e2ace360e0e77b73a24e9c",
    "title": "点降唇冬夜不寐",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "闲却纱窗，月儿斜透窗儿缝。夜深寒重。懒卸钗头凤。",
      "数尽更声，底事难成梦。愁千种。慵拈新咏。只把灯花弄。"
    ]
  },
  {
    "id": "adcfe4db33e2ace39b02ba6d54b51705",
    "title": "菩萨蛮",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "枝头杜宇啼声急。一帘丝雨和愁织。花事太匆匆。苔阶黦落红。",
      "昼长春绣懒。偏髻拖残线。斜倚小屏山。含情忆去年。"
    ]
  },
  {
    "id": "adcfe4db33e2ace3e429ae79c65f5dd2",
    "title": "如梦令",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "又见东风欲暮。阵阵扑帘飞絮。一夜替花愁，人在小楼听雨。",
      "无绪。无绪。只得任他春去。"
    ]
  },
  {
    "id": "adcfe4db33e2ace397b6f4173b2601aa",
    "title": "百字令家邵庵叔花影吹笛图",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "笛声横处，鹤南飞、裂石戛穿云表。花雾蒙蒙，疏影淡、别有层楼深窈。孙楚闲情，恒伊清兴，一曲超神妙。夜深人静，蟾光林罅低照。",
      "凝想按徵移宫，含商吐羽，逸响应缭绕。忽被东风，吹散去、空际馀音犹袅。几点遥山，半溪流水，花外莺声晓。披图神爽，携尊来此听好。"
    ]
  },
  {
    "id": "adcfe4db33e2ace340d6c63cfb3989e0",
    "title": "菩萨蛮 · 锈毬花",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "丛丛晴雪阑干曲。东风碎剪玲珑玉。蝴蝶打成团。梅花一蒂攒。",
      "昨宵林影白。错认团圞月。晓起卷帘看。罗衣生薄寒。"
    ]
  },
  {
    "id": "adcfe4db33e2ace331f0393ed3a48e95",
    "title": "探春慢 · 蒋葆存学博蒋村草堂图",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "山锁空青，溪围寒碧，幽栖近临河渚。黄叶孤村，夕阳乔木，指点故园非误。流水疏篱外，更绕屋、梅花千树。想当把酒豪吟，暗香吹上诗句。",
      "桑梓廿年心事，看三径依稀，画图开处。清簟横琴，高楼弄笛，消得幽怀如许。何限闲风月，尽分付、沙边鸥鹭。凭仗生绡，卧游障子描取。"
    ]
  },
  {
    "id": "adcfe4db33e2ace3a7df9626c4862a1e",
    "title": "柳梢青 · 青梅",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "细雨阑珊。江城四月，犹剩馀寒。青粉墙头，绿阴枝上，一点如丸。",
      "拈来个个匀圆。心怯处、盈盈味酸。笑蹙双蛾，画栏斜倚，纤手轻搏。"
    ]
  },
  {
    "id": "adcfe4db33e2ace3b06a41e34c0c3024",
    "title": "翠楼吟 · 秋柳",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "瑟瑟簌簌，蒙蒙澹澹，斜阳画出秋影。自莺声啼老，浑不是镜中眉晕。愁春梦醒。剩咽露凉蝉，抱枝凄紧。凭谁认。风流张绪，当年姿韵。",
      "重醒。尝记年时，向灞桥驿岸，殷勤折赠。章台人去远，料近日楚腰消损。西风光景。看憔悴如斯，那禁离恨。长堤外，晚雨如烟，归鸦成阵。"
    ]
  },
  {
    "id": "adcfe4db33e2ace3ffd75a209cac7a09",
    "title": "清平乐 · 夜宴",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "金尊瑶席。罗袖如云列。堂上笙歌欢未彻。闲煞玉阶明月。",
      "舞馀蝉鬓惺忪。当筵唱罢玲珑。酒醒画屏人去，烛花犹斗春红。"
    ]
  },
  {
    "id": "adcfe4db33e2ace3e82f0ac82e2fe352",
    "title": "念奴娇 · 东洋美人图",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "风鬟雾鬓，记断肠诗句，蔡郎曾赋。试向画图重省识，别是销魂眉妩。衣曳鲛绡，钗横玳瑁，巧样看梳理。龟兹唱罢，背人小立无语。",
      "遥想弱水东头，三山宛在，定有神仙侣。玉雪双趺高蹑屐，压倒南朝莲步。云海微茫，蓬莱飘渺，空惹秋千缕。真真须唤，彩云莫共飞去。"
    ]
  },
  {
    "id": "adcfe4db33e2ace3adc8dd4749ea2f0c",
    "title": "水调歌头 · 登六和塔",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "到眼忽金碧，塔影挂晴空。问谁为此，窣堵卓笔写苍穹。最好凭栏长望，隔岸越山如笑，揖我白云中。城郭渺茫际，铃语坠天风。",
      "登临兴，怀古意，两何穷。是处江山，洵美韶景惜匆匆。莫话钱王旧事，惟有无情潮水，日夜自流东。欲去更回首，落日一江红。"
    ]
  },
  {
    "id": "adcfe4db33e2ace32d00dda514dbca03",
    "title": "罗敷媚",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "玉阶谁种梧桐树，风也零星。雨也零星。作得愁人不要听。",
      "病来心绪难消遣，怕也伶俜。争也伶俜。如此凄凉几惯经。"
    ]
  },
  {
    "id": "adcfe4db33e2ace3fe78740e0a137c30",
    "title": "洞仙歌 · 淡吟轩十姊妹花盛开席上作",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "清明过后，渐愁春怀抱。小白蔫红故相恼。正梨云坠粉、桃雨霏香，才开处、又被蝶喧蜂闹。",
      "芳名呼姊妹，绝似婵娟，顾影相怜惜娇小。最好是轻阴、作暖烘晴。",
      "更添得、晚来斜照。且莫负、东风赏花期，便百罚深杯、也须判了。"
    ]
  },
  {
    "id": "adcfe4db33e2ace3173d516aaf6e556a",
    "title": "撷芳词题冷月吟",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "离鸾咏。黄门痛。拈毫泪滴瑶笺冻。愁无据。情如许。碧海青天，玉人何处。",
      "蘅芜梦。何时共。翠钿零落钗头凤。伤心语。浑难诉。挑灯写尽，断肠诗句。"
    ]
  },
  {
    "id": "adcfe4db33e2ace3173d516a9ce46598",
    "title": "撷芳词题冷月吟",
    "authorName": "孙荪意",
    "authorId": "adcfe4db33e2ace3d1457b72d1457b72",
    "dynasty": "清",
    "content": [
      "盈盈靥。长长眼。镜中爱煞春山浅。多情月。无圆缺。夜夜楼头，清光同挹。",
      "琼箫断。行云远。可怜好梦如尘短。无情月。争知得。依然来照，水晶凉隙。"
    ]
  },
  {
    "id": "adcfe4db341cb0406ffdaf8aa702a7a5",
    "title": "望江南",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "春不见，孤负可怜春。淡柳锁愁烟漠漠，小阑扶恨水粼粼。往事已成尘。",
      "人不见，孤负可怜人。花下又逢三月雨，梦中犹隔一条云。风露夜纷纷。"
    ]
  },
  {
    "id": "adcfe4db341cb040c2ebbe3bf18d0c85",
    "title": "鹧鸪天",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "尺碧晴丝系玉骢。画楼西畔记相逢。眉愁暗阁啼时雨，脸晕微生酒后虹。",
      "临水怯，对花慵。奈何郎也奈何侬。郎行只在斜阳外，闲却阑干一角红。"
    ]
  },
  {
    "id": "adcfe4db341cb040627e01b8445987a7",
    "title": "暗香",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "怨尘凝碧。自黯然不扫，眉边春色。有美一人，晓起临妆耿相忆。偏是团圞镜里，早换却、从前标格。算别后、点臂宫砂，红润见欢迹。",
      "消息。又寂寂。空卜断玉钗，写遍飞帛。枕函梦滑，衣带无情有宽窄。谁解人生恨事，总付与、孤灯寒滴。便再世相聚也，那能记得。"
    ]
  },
  {
    "id": "adcfe4db341cb04093f74b081d578b53",
    "title": "一萼红 · 寒灯",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "锦屏隈。有孤檠浅照，风急雪还催。摇影膏轻，垂头穗重，寒透今夜兰台。乍相值、亭亭不语，盼雁足、悽立几曾回。绘彩流光，鱼龙生戏，何处蓬莱。",
      "闻道九华歌散，怕相思一豆，剔尽成灰。微火多情，余花自笑，空叹春谜难猜。暗枨触、儿时况味，教谁见、墙角替人哀。弟一丁宁，闹蛾莫又飞来。"
    ]
  },
  {
    "id": "adcfe4db341cb0408e9bed3e9c9165ec",
    "title": "浣溪纱",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "花外敲门唤酒迟。春愁先到绿杨枝。客怀更不自矜持。",
      "往日风流疑作梦，而今漂泊懒填词。黄昏微雨上灯时。"
    ]
  },
  {
    "id": "adcfe4db341cb0408e9bed3ef2b68d65",
    "title": "浣溪纱",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "一掷年芳等急梭。欢愉时少别时多。相思如水不堪搓。",
      "倚去未妨松两鬓，啼来兀自紧双蛾。今宵愁极奈明何。"
    ]
  },
  {
    "id": "adcfe4db341cb0408e9bed3e8819961f",
    "title": "浣溪纱",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "帘卷东风又一声。峭寒吹瘦玉楼笙。心心眼眼许多情。",
      "芳草闭门黏梦影，梨花满地带春酲。为谁惆怅■清明。"
    ]
  },
  {
    "id": "adcfe4db341cb0408e9bed3e6de0d495",
    "title": "浣溪纱",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "微命相看百可怜。喁喁私语小扶肩。一双愁色压阑干。",
      "试腕暗惊珠串重，围腰还觉宝钩宽。新来消瘦莫相瞒。"
    ]
  },
  {
    "id": "adcfe4db341cb0408e9bed3e231d5596",
    "title": "浣溪纱",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "绝代容华小谪人。淡妆斜佩送青春。自浇杯酒酹花神。",
      "冷雨欺他鹃血热，故巢寻遍燕泥新。回头欢怨总成尘。"
    ]
  },
  {
    "id": "adcfe4db341cb04081720ea2e54b9f74",
    "title": "烛影摇红 · 寒衾",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "鸳馆单栖，被池一榻怜春浅。凄凉听雨总无眠，咽水更虬转。两字相思画惯。意绵绵、挨宵望旦。去时风月，似铁多年，冰蚕曾见。",
      "四角平铺，贴胸拥背今嫌短。重重锦烂是天涯，梦隔床头远。怀里余香未散。剩啁啾、罗浮浸眼。向空斜抱，细数归期，绮罗庭院。"
    ]
  },
  {
    "id": "adcfe4db341cb0400b9c7cc840fa63a0",
    "title": "绕佛阁",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "酒波一剪。蛾绿借晕，涡笑深浅。鲛帕痕满。背灯斜揾，娇凝怕人见。醉眠爱晚。还说别后，偏怎宵短。佳约幽缱。",
      "画屏素月，香销水沈篆。晓阁漏壶滴，铁马珠筝敲碎片。何限艳尘，飘零心与眼。问隔枕秋声，孤凭谁惯。断魂今断。怕翠羽林啾，芳梦吹散。拂愁丝、镜霜新染。"
    ]
  },
  {
    "id": "adcfe4db341cb0400b9c7cc8dd96e1aa",
    "title": "绕佛阁",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "午晴未准。霜叶匝地，秋色凄紧。巾帻慵整。碧天纵目，汀洲雁无信。堞楼独凭。烟瘴灭没，琼海千顷。蛮唱悽迥。",
      "莫帆落处，潮回蜑家艇。鸟宿四山黑，倦旅蓬飘迷故径。长痛墓门，陈根连露井。问树绕慈乌，哀怨谁听。客归须定。愿笠子长镵，黄独同命。浣征衫、泪痕如绠。"
    ]
  },
  {
    "id": "adcfe4db341cb040fb6c74bf01552ca2",
    "title": "琐窗寒 · 寒柝",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "刮地初霜，临关半月，乱鸦飞尽。逢逢响彻，危烛戍楼烟烬。碎乡心、三更四更，一更一点归期近。想提灯窄巷，老兵传语，月光如凝。",
      "宵迥悲同省。但急节和砧，严声催枕。晨钟未动，谁报晓天鸿信。自无人、深院漏沈，小尨觑竹遥吠影。总输他、断木中空，赚得残年恨。"
    ]
  },
  {
    "id": "adcfe4db341cb04015dd15b2f658a5ba",
    "title": "水龙吟 · 寒钟",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "大千春色飘残，世尊寂听浑如睡。摇摇断杵，碧云欲莫，寒山转媚。烟际悬音，霜前送梵，荡空无地。忽奔涛万壑，一时都到，阎浮界，松风起。",
      "落月乌啼鸱尾。隔重城、梦遥南寄。晓天百八，高楼何限，景阳清泪。上界灯幡，故宫龙象，铿訇愁思。又西头打鼓，朝朝莫莫，入离人耳。"
    ]
  },
  {
    "id": "adcfe4db341cb040cb7674ac61909b7e",
    "title": "探春慢 · 寒角",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "荒雾悬旌，冷风卧鼓，蚩尤宵堕平野。一叠严霜，连天晓奏，吹散胡群牧马。多少清商怨，借兜勒、乌乌共写。轮台昨夜军声，老兵惊起愁话。",
      "长是悠扬壮峭。催卷甲疾驱，弓折难把。幕府琵琶，龟兹觱栗，不共别情闲冶。余响归铙外，听斛律、牛羊来下。自恁单衣，南山留扣修夜。"
    ]
  },
  {
    "id": "adcfe4db341cb0407bfcedd54edebe48",
    "title": "垂杨寒罾",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "渔村夜觉。郑柳堤细涨，鲤鱼风小。楚竹安排，乱流低罩潜蛟悄。鸣榔生长潇湘道。识无际、浪花深窈。甚茸蓑、冷坐滩头，叹近来鱼少。",
      "圆网平铺了了。觑霜蟹出沙，罥丝青袅。拽起还抛，一灯沈照鸥天晓。浮萍四角吹如扫。荡沫雨、中央缥缈。祇年时插脚泥涂，吾亦老。"
    ]
  },
  {
    "id": "adcfe4db341cb0400e88a39bb9ef6766",
    "title": "玲珑四犯 · 寒砚",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "鸲眼凹深，记淡墨题诗，花气熏昼。几日霜毫，吟案冷铺毡绣。呵手坐费摩挲，祝片石、暖云生酒。甚泪蟾、铸就相思，空盼泮冰时候。",
      "十年磨铁波纹皱。照方池、寸心灰勾。冬烘苦被儿童笑，短箧随人后。谁拭半面冻尘，曾貌写漳台春瘦。且莫教焚却，乘醉也，一濡首。"
    ]
  },
  {
    "id": "adcfe4db341cb040d77f4ddd952f4903",
    "title": "浪淘沙 · 慢沪上送易由甫，用清真韵",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "送君路、潮奔极浦，雾压荒堞。归兴无端自发。清歌即席乍阕。看鬓角眉尖愁共结。柳条碧、素手亲折。料此后风萍逐流水，人天事悽绝。清切。古今望眼空阔。",
      "对浩荡神州沈陆恨，付与霜雁咽。休更说江湖，朋旧轻别。艳才易竭。销几回、来去春花秋月。平地羌笳悲风叠。楼台好、胜游渐歇。拂明镜、婵娟圆又缺。问梦觉、十万莺花，甚玉色、伤心一夜青丝雪。"
    ]
  },
  {
    "id": "adcfe4db341cb040b63b3a8433381aba",
    "title": "庆宫春寄怀文叔问舍人苏州，用草窗韵",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "修鹤梅崦，零鸥荷荡，画船几听吴雪。催老清歌，惊春狂泪，市箫何限悽咽。梦游如絮，莽万里、烟尘顿合。京华北望，鼓角南来，壮肝都裂。",
      "昔时倚醉承平，怒马鲜裘，侠情双绝。朱颜照水，而今鹪{左卒右鸟}，怕见海潮生月。旧题团扇，肯怜我、欢场携别。山中芳杜，远道相思，不堪亲折。"
    ]
  },
  {
    "id": "adcfe4db341cb04058c3a53e936562c9",
    "title": "东风第一枝 · 武昌客舍送宋芸子赴长安",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "袖海龙吟，巢阿凤羽，文章当日雄绝。壮游几换桑田，愤怀暗悲错铁。人间何世，恰值我、江关时节。算分手、蓟北湘南，早办十年离别。",
      "行倦也、玉骢愁咽，春半也、杜鹃啼血。眼前去路谁赊，客中醉颜易热。飞绵万点，莫吹逐、天涯头白。只送君、一片相思，梦绕旧京明月。"
    ]
  },
  {
    "id": "adcfe4db341cb040ed32b9f9e56a1d3d",
    "title": "绛都春 · 春泛黄浦",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "吴天远秀，荡绿波一镜，杳朗无尘。望里画楼，此时愁绝送春人。秾桃淡柳纷相引，燕归容易黄昏。好花空发，垂丝自结，负了芳辰。",
      "几岁江关赋本，但奔驴共命，唳鹤招魂。故馆夕阳，沧桑留影照金尊。临流急泪休轻揾，眼前谁辨清浑。便催乌榜，东风醉拾钓纶。"
    ]
  },
  {
    "id": "adcfe4db341cb040fb281a6be2856abe",
    "title": "莺啼序",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "春江送愁更阔，甚抽刀断水。浪花似、片片柔情，急流还蹴连蕊。酒衫重、尘痕未浣，筝船晓月陈欢坠。想桃根、双楫临风，几触离思。乌鹊南飞，画鼓夜紞，感从军荡子。枕函梦、曾说飘零，玉骢消息难至。悔殷勤、封侯误觅，换年鬓、沧桑弹指。剩狂歌，谯隐楼头，问天何意。邯郸过客，襆被僧房，听疏钟不寐。",
      "还暗省、维舟邗上，抑掩幽哽，隔座琵琶，烛龙催泪。分明在眼，家残国破，窜身来向江干哭。看新蒲、野老都憔悴。何堪捉臂，当场促管传杯，恼人鹧鸪天里。知音自惜，邂逅填词，总惹红怨翠。君不见、孙刘栖憩。若个英雄，很石苔荒，乱鸦惊起。潇湘波淼，归欤何日，风流摇落悲宋玉，写兰荃、休更微声倚。苍茫第一江山，第一相思，缩来寸纸。"
    ]
  },
  {
    "id": "adcfe4db341cb040502975063e0382d7",
    "title": "十二郎烟雨楼在滮湖中，其左背郭，西连鸳鸯湖，为禾中第一胜境。用梦窗垂虹亭韵题意",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "絮云蘸水，放郭外、嫩情如凝。唤翠笛吹烟，银匏携酒，同上南湖钓艇。轧哑菱歌清香里，暗橹歇、鸥眠才定。看过雨荇荷，通波亭榭，渐忘尘境。",
      "佳兴。吴侬浣罢，淡妆窥镜。自鹿去苏台，蠡施偷嫁，谁向鸳鸯顾影。恨眼伤高，绮才消别，愁接越来潮冷。呵素壁、醉墨分题，付与塔铃摇暝。"
    ]
  },
  {
    "id": "adcfe4db341cb040555ca518707a602e",
    "title": "解连环 · 余去杭州，巴陵方湘宾用梦窗赠石帚韵见诒。词意深美，行已六日，始克和此奉寄",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "怅然愁结。荡轻云不散，莫天无极。乍佩解、花下逢君，费重赠断肠，寸笺春色。絮点飘烟，画船去、六桥南北。祇孤山片石，鹤语夜寒，惹侬长忆。",
      "狂名盛年一掷。指湖堤素月，曾照苏白。悔浪游、我辈来迟，对剩叶零枝，怨红吟碧。望眼伤高，看飞动、龛门秋汐。问襟尘、唾痕凝酒，几回赚得。"
    ]
  },
  {
    "id": "adcfe4db341cb04055ff7054202c1695",
    "title": "雨霖铃 · 题张次珊通参词饯图，用屯田韵",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "西风清切。又疏帘底，菊蕊都歇。关河万里如雾，堪回首处，东门临发。夹道衣冠，送酒但、携手悽咽。念故陌、铜狄青芜，热泪经天洒空阔。",
      "江南带水留人别。自掩关、酌客销佳节。三千奏牍何用，金马梦、汉宫残月。此意冥冥，为语云中，矰缴休设。算最有、烟柳无情，莫与寒蝉说。"
    ]
  },
  {
    "id": "adcfe4db341cb0400ae2a20863ede95f",
    "title": "红林檎近",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "秋色已潇洒，客心方郁陶。宿莽带城郭，长风送江皋。我欲凭虚矫领，上览紫极金霄。邈然孤鹤与翱。",
      "群仙答笙璈。汗漫徒快意，冷落且登高。英雄出手，当筵只合持螯。任红桑成海，苍云变狗，洞庭歌阕浮大瓢。"
    ]
  },
  {
    "id": "adcfe4db341cb040a9858ab645aab47b",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "行人头白柳条青。始恨春风不世情。若有当时豪赌兴，长楸还试马蹄轻。"
    ]
  },
  {
    "id": "adcfe4db341cb040a9858ab6f4ed278c",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "二月隋堤水皱池。流莺已在最高枝。一般飞絮无才思，却任东风刬地吹。"
    ]
  },
  {
    "id": "adcfe4db341cb040a9858ab633265a6f",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "掷尽榆钱送好春。弓弯舞袖斗时新。妆成未免多轻薄，牵惹香街十里尘。"
    ]
  },
  {
    "id": "adcfe4db341cb040a9858ab661a435b6",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "残局湖山绝可怜。十年林燕故依然。酒旗画角斜阳里，犹自殷勤缆别船。"
    ]
  },
  {
    "id": "adcfe4db341cb040a9858ab6e48b170a",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "西望长安道路遐。朱楼碧瓦切清笳。劝君莫忘关山苦，啼过枝头有莫鸦。"
    ]
  },
  {
    "id": "adcfe4db341cb040a9858ab6368474ab",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "玉虎丝沈不可牵。楼阴摇曳带秋千。长宵那有羊车过，脉脉啼乌上井阑。"
    ]
  },
  {
    "id": "adcfe4db341cb040a9858ab67e3df81f",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "尽有风流似昔年。几回恨雨复嚬烟。生来不入灵和殿，恐被君王一晌怜。"
    ]
  },
  {
    "id": "adcfe4db341cb040a9858ab634a6f74f",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "短棹天涯酒易醒。晓风残月有词名。自从错到江南路，冷眼看人几送迎。"
    ]
  },
  {
    "id": "adcfe4db341cb040a9858ab6e90241f3",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "已分漂零更不归。心中眼底事多违。英雄若个桓宣武，空对江潭泣十围。"
    ]
  },
  {
    "id": "adcfe4db341cb040a9858ab60f85fd99",
    "title": "杨柳枝 · 十首",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "露皎烟黄夜欲深。白门灯火恨沈沈。墙头去尽闲车马，老我安排锻灶吟。"
    ]
  },
  {
    "id": "adcfe4db341cb0401a1e0e77a7c570a5",
    "title": "夜飞鹊李晓暾罢职闲居，重有鼓盆之戚，词以慰之",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "沧波望归路，君意何之。林叶下雁声迟。尊前狂念已消尽，单衣依旧尘缁。相将赁虚庑，但文园多病，宋玉长悲。寻常巷陌，趁秋高、过我填词。",
      "堪羡挂冠能早，随意泛江湖，一舸鸱夷。谁料西风吹汝，哀蝉不断，玉箧都迷。凤帏暗月，隔泉台、怎照相思。叹谁人无死，何天可问，莫更歔欷。"
    ]
  },
  {
    "id": "adcfe4db341cb040854f0bbccaedc64c",
    "title": "六幺令 · 九日登高，用清真仙吕调写意",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "万蝉收响，官柳惊凉燠。台城几行秋影，渐萎前朝绿。词客哀时未了，自惜登临促。群山如簇。斜阳一瞬，凄绝兴亡旧游目。",
      "因念陶公归去，斗酒怀松菊。佳节且暂淹留，那得公田熟。天外浮云笑我，百事多拘束。安排筇竹。红萸相识，取次明年醉醽醁。"
    ]
  },
  {
    "id": "adcfe4db341cb040959aaeeefb053134",
    "title": "绮寮怨题鹤道人沽上词卷",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "对雨当风残夜，早凉吹上衣。暗舞榭、数点狂香，征尘里、怕见花飞。",
      "当年旗亭画壁，黄河唱、丽日春送悽。念醉中、玉笛羌条，关山远、怨曲当寄谁。",
      "怅望去天一涯。昆明旧事，何堪再梦铜犀。露泫云凄。",
      "有蝉泪、洒高枝。沧江故人都老，且漫谱、冷红词。悲君自悲。",
      "相思待尽处、蚕又丝。"
    ]
  },
  {
    "id": "adcfe4db341cb0402d0dface3dc2b180",
    "title": "还京乐寄易实甫武昌，用清真韵",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "素秋迥，见说棕鞋布袜休更理。叹故人江表，廿年客路，登临空费。",
      "记雁边鸥际，高吟白日哀湍委。送倦眼何处，可洒看花晶泪。",
      "向黄尘底。自嗟卑、惭老狂朋，漫问平居，知甚兴味。",
      "无端怨阔恩疏，恁分明、旧时牛李。似而今、都燕雀依林，艅艎去水。",
      "倘协东篱，约簪霜来共憔悴。"
    ]
  },
  {
    "id": "adcfe4db341cb040d7ae58b1f6c1d52d",
    "title": "竹马子",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "看残霭、纵横长芦散乱，冷鸥依渚。叹神京去远，斜川别久，催人寒暑。最忆城北胡衕，分题对酒，上林莺序。驱马送君行，问尘埋张绪，风流何处。自此成幽阻。",
      "朝华倏谢，夜萤空聚。江南岁岁延伫。谁抚韩陵私语。剩得庾信哀时，一篇枯树，临水伤迟暮。重帘画烛，待话秋魂去。"
    ]
  },
  {
    "id": "adcfe4db341cb040acea7089cf894318",
    "title": "塞翁吟",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "散发寻秋水，还照野客龙钟。画阑外，绮霞胧。闲暮霭青红。情人最好秦淮在，清露夜浣芙蓉。泛锦瑟，换秋风，诉弦柱西东。",
      "匆匆。前欢逝，针楼梦窄，新会渺、蓬山路重。有怀里、江郎恨赋，又堪对、小别销魂，短烛孤篷。垂杨系稳，冷酒荒波，沈醉霜枫。"
    ]
  },
  {
    "id": "adcfe4db341cb04084054cb328a7e2b4",
    "title": "惜红衣",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "冷讯通芦，清愁饯菊，雁边风力。细写鳞笺，江天印遥碧。登临倦眼，空伫望、来游佳客。秋寂。琴调酒歌，说残年栖息。",
      "长安古陌。飙骇陈飞，冠裳半凌藉。浮云断送，故国指西北。万一阮狂嵇啸，重认五陵登历。料梦华无恙，悽绝夕阳鸦色。"
    ]
  },
  {
    "id": "adcfe4db341cb040afab6b87c1d7f46b",
    "title": "满路花 · 和吷盦词韵",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "梅娇乍逗簪，苔密初胜屧。下廊裙带重、微风揭。无言有意，不许人撩拨。断红生半靥。蓦地回头，此时教恁抛撇。",
      "歌纨啼素，泪染相思箧。残灰书细字、看看灭。争知恨网，不为春蚕设。今后从休说。着甚缠绵，尽伊无个销歇。"
    ]
  },
  {
    "id": "adcfe4db341cb0401a3da0ad009568bc",
    "title": "齐天乐 · 重游沧浪亭",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "馆梧霜叶秋飞尽，高城雁回初响。半潦通桥，层烟冠石，吟屐萧萧孤上。寒钟又放。送天末潮音，替人悲壮。倚遍危阑，旧游谁共诉心赏。",
      "文章流寓自古，水亭风咏地，空肃遗像。土木移形，衣冠换目，时事几翻新样。沉吟片晌。指吴会浮云，晚生千嶂。待语西施，越丝愁细网。"
    ]
  },
  {
    "id": "adcfe4db341cb040e2745926dc4c7a51",
    "title": "惜红衣 · 白石此词日字非韵也，叔问独以为当叶。姑徇其说，重和一首，不足以云勇",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "短巷冲霜，高楼碍日。暮寒犹力。系马阊门，垣苔破荒碧。杯盘送老，都看贱、年光如客。心寂。歌散酒阑，学禅龛居息。",
      "狂花绮陌。多半残春，随风堕茵藉。零香断梦，众国蚁柯北。难得美人无恙，重共水沿山历。莫但悲游事，冷落一江枫色。"
    ]
  },
  {
    "id": "adcfe4db341cb040706c56abe4516f94",
    "title": "寿楼春 · 题张彦云娟镜楼图卷子",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "春之人翩然。记惊鸿顾影，要眇疑仙。几向微波通问，画屏寻欢。攘皓腕，歌幽兰。抗和予、旁皇无端。但镂想灵犀，镌芳丽琬，留照镜中年。",
      "三生事，花如烟。有珠囊旧物，脂谱新编。最念离鸾光隐，小蛾春寒。心上月，何时圆。拚艳才、消磨婵娟。便金屋安排，盈盈并肩卿可怜。"
    ]
  },
  {
    "id": "adcfe4db341cb0408f77d39ab6acdcb7",
    "title": "烛影摇红",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "门掩昏灯，离觞斟酌愁深浅。城根一夜雨漂花，春老吴娘院。拨尽炉灰坐暖。数皋桥、羁游影遍。旧人谁证，吟鬓星稀，禅心泥溅。",
      "江上枫青，琵琶还诉天涯怨。眼前同调已无多，休作寻常看。梦里行云未散。采江蓠、横塘寄远。清明过了，糁絮光阴，年年萍卷。"
    ]
  },
  {
    "id": "adcfe4db341cb040a7cc7ba9eb07c090",
    "title": "应天长 · 连雨有叹，用梦窗韵",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "风竿转暝，云絮蘸空，沈阴遍洒郊陌。正见燕寒巢幕，衔泥话春色。乌衣巷，前度客。定识我、秀眉吟窄。旧尘在、一片残衫，酒晕青碧。",
      "哀乐念今昔。不到中年，不信世情隔。但憾著书缘绝，咿唔抚空壁。沧波路，归思寂。早倦听、下亭凄笛。赋愁了、冷雨檐花，清漏初滴。"
    ]
  },
  {
    "id": "adcfe4db341cb040c9ab3e0674607ad5",
    "title": "霜花腴用梦窗自制腔调酬和叔问",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "数椽借宅，傍小城、先生坐隐危冠。花市呼围，笛家邀步，柴门闭也应难。醉乡尽宽。料陆沈、不到尊前。但词人、渐作流星，过江烟雨晓光寒。",
      "芳节最伤吟望，问吴宫消息，总付鸣蝉。白石烟波，红梅亭榭，何期冷落朋笺。迟君放船。溯美人、秋濑娟娟。近枫桥、夜火携归，五湖同梦看。"
    ]
  },
  {
    "id": "adcfe4db341cb0407ee344686ed7874a",
    "title": "瑞龙吟 · 春光向尽，古微先生邀同张次珊、褚伯约会、郑叔问诸君集于听枫园，拍照联词，极客中之清致。余方有俗役，未终席辄去，越日赋此奉酬，仍用清真均",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "吴园路。仍见镜沼开萍，罫亭攒树。年年抱月飘烟，翠裙斗草，春归甚处。共延伫。还念旧家人渺，燕巢当户。天教借宅东偏，煮茶声里，樵青寤语。衰鬓不堪重照，晚襟交手，风灯红舞。为道近来音书，人事多故。",
      "浮云望极，吟断江关句。知谁问、黄金赋稿，青门游步。啸侣从君去。对花对酒，翻萦黯绪。恁解愁千缕。扶醉眼、催归歌唇衔雨。怨香夜湿，迷空霏絮。"
    ]
  },
  {
    "id": "adcfe4db341cb040d84f43e635fcf9ec",
    "title": "小重山 · 令赋杨花，答叔问殷勤之意",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "密雪轻绵舞作球。西园斜日下、没人收。无端才思说风流。寻春尽，满地是闲愁。",
      "吹不上枝头。还能将别泪、洒江州。昨来才有几萍浮。东西水，随处且淹留。"
    ]
  },
  {
    "id": "adcfe4db341cb040a8303e0ac1d152ff",
    "title": "瑞龙吟 · 和叔问饯春",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "平江路。还向废苑寻烟，断津攀树。依依帆角青山，送春正在，斜阳尽处。黯愁伫。谁见小城栖隐，蓬蒿生户。天涯倦客重逢，觑帘燕子，关情对语。年少京尘多暇，扇裙翩影，狂歌酣舞。空叹素缁衣新，何似人故。",
      "冷红瘦碧，惆怅题襟句。而今共、吴根贳酒，皋桥联步。慨想归田去。抚琴命操，离忧万绪。催老嗟霜缕。无计挽、门前榆钱飞雨。莫教便作，泥中轻絮。"
    ]
  },
  {
    "id": "adcfe4db341cb04023ffa850295f33cc",
    "title": "水龙吟 · 枇杷词旧无传作，梁溪舟中，偶一为之",
    "authorName": "陈锐",
    "authorId": "adcfe4db341cb040d1457b72d1457b72",
    "dynasty": "清",
    "content": [
      "果林翠晚山深，梅肥时节初过了。洞庭平望，东溪胜处，烂晴垂晓。肤拟云腴，皮兼沙白，核夸单好。自蜀都赋罢，唐宫帖后，谁误写，琵琶稿。",
      "天与蜡兄名早。胜寻常、许多梨枣。经霜涤蕊，凭薰酿实，甜香满抱。千树黄金，但愁摘尽，园丁偷饱。忆板桥西去，隔花门闭，有才人老。"
    ]
  },
  {
    "id": "adcfe4db350dc1577dc33b14d6f7cef4",
    "title": "青门柳枝词",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "渭城风物又经春，嫩绿初齐客思新。记向大堤和雨折，泥他青眼盼行人。花未飞绵叶剪蓝，风吹无力起眠三。旧游最有难忘处，一路依依近汉南。",
      "折赠谁家怅别难，藏鸦时节絮初残。何当系艇扬州郭，一种青青雨后看。花落江潭客未归，轻阴漠漠拂帘衣。那堪烟雨催春去，深巷人家燕子飞。"
    ]
  },
  {
    "id": "adcfe4db350dc1574334969ff60b4b8c",
    "title": "蝶恋花",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "著雨林花红晕湿。风袅晴丝，吹入眉峰碧。绿遍池塘芳草色。催归杜宇声声急。",
      "病起绿窗春事寂。何处留春，深院蒙蒙月。金缕歌残檀板歇。海棠梦醒梨花白。"
    ]
  },
  {
    "id": "adcfe4db350dc157136c28704a8ea0f2",
    "title": "浪淘沙 · 题画",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "秋色落柴关。心与云还。断桥流水碧潺潺。回望千峰峦翠合，策杖溪湾。",
      "地僻鸟声闲。白石横滩。林泉容与看飞鹇。何事镜湖赊月色，为浣风颜。"
    ]
  },
  {
    "id": "adcfe4db350dc157cd25ba2fe8ea4b27",
    "title": "百字令早春即事，寄怀弟妇循之",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "薄寒料峭，正梅花索笑，离怀如织。一夜打窗风雨恶，不忿乳燕饶舌。青锁眉峰，春归芳草，辜负西园蝶。阑干十二，晓来还挂新月。",
      "遥想京国繁华，艳阳风景，望里云千叠。可耐相思牵远梦，又被绿杨低曳。旧事嬉游，它时吟赏，胜地俱陈迹。探巢旅燕，呢喃似向人说。"
    ]
  },
  {
    "id": "adcfe4db350dc157b59b4dda93f6d332",
    "title": "淡黄柳",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "晴光艳漪。吹上修眉碧。亸倚东风困无力。三叠阳关唱遍。休折尽河桥春色。",
      "正岑寂。絮花飘似雪。问前度、章台陌。但麦尘、暖扬游丝拂。金缕抛残，鹅黄微褪，别是闲消息。"
    ]
  },
  {
    "id": "adcfe4db350dc1573c6bbcbf93dcbb01",
    "title": "杨柳枝 · 送计从母",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "为倩疏枝系落晖。黯愁眉。津亭攀折思依依。惜衔卮。",
      "回首白云千万叠。魂欲绝。含情江水碧参差。两心知。"
    ]
  },
  {
    "id": "adcfe4db350dc1572d3828f44ee4f5d2",
    "title": "眉峰碧送计表妹",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "何事归帆急，蹙损眉峰碧。执手相看意欲迷，争忍向、河桥折。",
      "暮柳催行色，离思愁如织。想见时难别更难，从今好梦分吴越。"
    ]
  },
  {
    "id": "adcfe4db350dc157766b4378e3372a1a",
    "title": "十六字令",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "曛。几曲屏山掩暮云。银河悄，新月暗窥人。"
    ]
  },
  {
    "id": "adcfe4db350dc1577adf6a452006a7b7",
    "title": "满江红 · 立秋",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "秋到银床，阑干外、暮云千叠。凝望眼、一天凉露，断蝉悽咽。玉宇犹涵遥海雾，金风欲动高梧叶。更谁家、少妇倚楼时，闻孤笛。",
      "杨柳岸，菱歌歇。摇落尽，江潭色。倩长绳难系，尽教虚掷。纨扇不须怜素影，银河亦自伤离别。问何人、吹彻玉笙寒，眉峰碧。"
    ]
  },
  {
    "id": "adcfe4db350dc157cfff858264cedf43",
    "title": "卜算子 · 新秋",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "新月挂高楼，一点窥人小。是处帘栊是处风，惟觉今宵好。",
      "天淡失明河，片片凉云悄。屈指星槎几日通，报道秋期早。"
    ]
  },
  {
    "id": "adcfe4db350dc15729818df652a91b61",
    "title": "鹊桥仙 · 七夕",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "冰蟾初吐，银河如洗，闲却机丝多少。金风玉露不多时，生怕是、晓星上早。",
      "油花试卜，针楼暗度，儿女芳筵竞祷。盈盈隔岁一相逢，更那得、工夫赐巧。"
    ]
  },
  {
    "id": "adcfe4db350dc1572312999a21177c75",
    "title": "月华清 · 中秋",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "碧海流辉，琼楼倒影，珠帘一片初卷。河汉迢遥，冷浸虚皇宫殿。遥天迥、云静无声，金镜满、月明谁看。闲盼。想南楼旧事，风光何限。回首天涯梦断。",
      "正塞雁行归，玉箫声远。病怯秋风，霜信早催纨扇。问昔日、几曲阑干。可还记、倚栏人面。缱绻。只天边娥月，多情长伴。"
    ]
  },
  {
    "id": "adcfe4db350dc1574c7ce49079594a91",
    "title": "传言玉女 · 题玉女采芝图",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "弄影丹崖，笑把玉芝容与。五铢衣薄，倚回风如许。蓬山何处，一片彩云旋吐。摇溶出水，轻盈曳雾。",
      "回首瑶宫，记霓裳、曾按谱。大罗往事，问吹箫伴侣。娥眉萧飒，只有月华常驻。情多无奈，珊珊归去。"
    ]
  },
  {
    "id": "adcfe4db350dc157e2f2f767a083e8d7",
    "title": "两同心自题纫秋小照",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "露满高梧，秋光容与。伫阑干、谁逞腰肢，展芭蕉、欲分眉妩。谢姮娥，早付天香，婆娑深护。",
      "别有幽馨盈掬。系情湘浦。掩映处、几叠屏山，消受得、芳华如许。君看取，风叶含丹，月波流素。"
    ]
  },
  {
    "id": "adcfe4db350dc157ac69dc78b642446b",
    "title": "浪淘沙 · 题梅花士女小幅",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "冷艳倚娉婷。幽梦难寻。临来素月写空明。何处珊珊遗佩影，浸入梅魂。",
      "红袖并轻盈。小立闲庭。东风几许最关情。索笑相逢知近远，一片云横。"
    ]
  },
  {
    "id": "adcfe4db350dc1574a0e7d3e0f002122",
    "title": "凤凰台上忆吹箫 · 九日",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "憔悴黄花，萧森绿鬓，近来怕上曾楼。正关河迢递，菊径香浮。回首天涯人在，多少恨、一寸眉头。丹枫冷，茱萸寂寞，雁字横秋。",
      "凝眸。黄昏到也，又疏风疏雨，画角城头。念故园松竹，秋老田畴。摇落江潭疏影，登临处、目尽东流。江南梦，霜天素月，供我离愁。"
    ]
  },
  {
    "id": "adcfe4db350dc15725731248473dbf80",
    "title": "酬江月",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "桐梢月下，漾晴空如水，天涯漠漠。为问西风缘底事，做弄愁人萧索。秦岭西连，燕云北亘，枨触情怀恶。故人何处，鳞鸿负却前约。",
      "还念故园莼鲈，东篱秋色，正绕南枝鹊。风景还同人事异，犹是它时帘幕。不尽山川，无边离思，木叶萧萧落。阑干十二，助愁一片残角。"
    ]
  },
  {
    "id": "adcfe4db350dc1571044f158480ea9d2",
    "title": "鹧鹄天春游",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "落尽梅花空故枝。柳条犹解寄相思。晴丝吹入眉峰碧，乳燕衔残别院泥。",
      "烟漠漠，雨霏霏。赤栏桥畔水生衣。欲知芳草天涯路，牛背斜阳出酒旗。"
    ]
  },
  {
    "id": "adcfe4db350dc1579e462241ab0e4ce9",
    "title": "满庭芳 · 水仙花",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "绰约云环，轻云翠带，凌霜见此风流。铅华洗尽，春到水晶楼。遗我琼珠堪佩，凌波步、拟托仙舟。空怅望、江南月夜，含睇翠蛾愁。",
      "晓风寒素影，沾泥凡卉，对此应羞。怕玉钗低堕，清镜波流。梦冷瑶台何处，仙踪杳、也只难留。潇湘浦，淡烟晴雪，我与尔为俦。"
    ]
  },
  {
    "id": "adcfe4db350dc1578279134126d595f7",
    "title": "生查子",
    "authorName": "钱孟钿",
    "authorId": "adcfe4db350dc157d1457b72d1457b72",
    "dynasty": "清",
    "content": [
      "春山落翠微，柳色开青眼。小立背东风，燕子穿花转。",
      "揉碎碧桃花，团作相思茧。芳草满天涯，此意凭谁遣。"
    ]
  },
  {
    "id": "adcfe4db359a99f8154effbd86696d94",
    "title": "浪淘沙",
    "authorName": "江云和",
    "authorId": "adcfe4db359a99f8d1457b72d1457b72",
    "dynasty": "清",
    "content": [
      "春和百花香。暖透纱窗。去来只有蜜蜂忙。隔个玻璃钻不了，错认泥墙。",
      "绣谱漫评量。描罢鸳鸯。风筝影里阁斜阳。一幅生罗挑未就，线短针长。"
    ]
  },
  {
    "id": "adcfe4db35b90019a90eaa778a7d7e2b",
    "title": "摊破浣溪沙",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "春尽啼鹃泪满枝。同功双茧不成丝。残月一钩残夜影，佛低眉。",
      "天醉尽饶秦梦好，雨来还作楚宫疑。长恁蝶喧蜂绕去，几何时。"
    ]
  },
  {
    "id": "adcfe4db35b900199061d51ad2fa9b19",
    "title": "霜叶飞",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "秋花更比秋心碎，帘波一桁香沁。木兰小绽曼陀罗，耐露香风韵。莲漏转，玉阶人影，玉妃揽镜天中晕。太液起沧波，问何处歌阑舞罢，迢递仙讯。",
      "愁心不断连环，梦儿圆就，灯花千万灵准。无情流水有情痴，泪滴荷珠冷。总看道南枝鹊稳。香盟还怯金神定。卷万缕情丝起，青女归来，啼妆渍粉。"
    ]
  },
  {
    "id": "adcfe4db35b90019c06ac9f287fd17b6",
    "title": "南歌子",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "黄叶秋娘面，青山倦鸟心。当筵直道酒杯深。门外天涯，落月带横参。",
      "小印绸缪篆，明珠缭绕簪。芙蓉三变曲池阴。但拒霜华，莫负日华心。"
    ]
  },
  {
    "id": "adcfe4db35b90019f5498ebf11c98943",
    "title": "惜琼花忆梅用子野韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "湖月白，溪水碧。送玉人归去，香冷瑶席。一声长笛春无色。翠羽啁啾，露梦星夕。",
      "暗招魂，蛟脊窄。怕蒙蒙倩影，画师窥得。残山剩水荒寒极。一盏寒泉，竹外长忆。"
    ]
  },
  {
    "id": "adcfe4db35b9001973f48536edb73ebc",
    "title": "水调歌头",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "天马控西极，鸣鹿在南山。雪花堕地如掌，猿臂彀黄闲。左带双鞬鲛箙，右拥单于日逐，小队凯歌还。白骑故人问，翠墨特勤刊。",
      "穷塞主，老胡语，远游篇。东南月生沧海，耿耿视刀环。风鹢飞飞更退，秣骥垂垂欲睡，梦语醉钧天。蒲苇纫无已，磐石转弥顽。"
    ]
  },
  {
    "id": "adcfe4db35b90019a84af3c83448e1c8",
    "title": "八声甘州 · 送伯愚之乌里雅苏台",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "送萧萧征马向边州，都护出安西。正啼鸦噪晚，惊沙击面，烟树凄迷。灞上回头南望，鳷鹊夕云低。谁识阳关意，兀坐渔师。",
      "揽辔而今焉向，黯兰生荪苦，天上相思。僾回风北溯，乐莫乐相知。莽千里龙沙雁碛，借天山砥锷浮鲸鲵。归须早，今年金印，斗大提携。"
    ]
  },
  {
    "id": "adcfe4db35b9001932ad97e15a3fe549",
    "title": "渔家傲",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "塞上秋来风景异。平沙白草天无际。契箭传呼菩萨至。高牙启。六州都督偕胡跪。",
      "旱海沙陀游猎地。射生不射黄羊地。盘马弯弓开远势。腾猿戏。彀中别有由基意。"
    ]
  },
  {
    "id": "adcfe4db35b9001917527acee2338ba9",
    "title": "水龙吟 · 夔笙拓江总碑残字，半塘得之，因为秋窗忆远图徵题",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "白头江令还家，吴天极目迷残照。归心何处，桐阴井识，柳前门到。家国苍凉，人天悲愤，江山凭吊。付残碑翠墨，坏人千里，图画里，西风悄。",
      "太息骚人潦倒。总一例雨啼烟啸。暮年词赋，暮秋行旅，昔愁今抱。如此江山，数行雁落，一钩月皎。感余怀天末，芳馨脉脉，引幽兰操。"
    ]
  },
  {
    "id": "adcfe4db35b900195c87f0a36041c0d7",
    "title": "减字木兰花 · 和王半塘侍御",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "郎当罢舞。作佛几时还解语。戏马荒台。送客清秋旅雁来。",
      "百闻一见。冻谷{咅兑}瓜秦士贱。岁晚车休。鹏鴳相期秉烛游。"
    ]
  },
  {
    "id": "adcfe4db35b9001989cee21ae894726f",
    "title": "渡江云 · 赠文道希",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "十分春已去，孤花隐叶，怊怅倚阑心。客游今倦矣，珍重韶光，还共醉花阴。长亭短堠，向从来雨黯烟沈。人何处，匣中宝剑，挂壁作龙吟。",
      "登临。秦时明月，汉国山河，尽云寒雁噤。行不得鹧鸪啼晚，苦竹穿林。寻常总道归帆好，者归帆愁与潮深。苍然暮，高山流水鸣琴。"
    ]
  },
  {
    "id": "adcfe4db35b900192d68d16c5dbb6ce0",
    "title": "永遇乐 · 再赠道希",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "银管频催，瑶华重折，别怀柰许。澹日晖晖，春城梦梦，还是鸠呼雨。东风酒泛，南风草长，那更北风铃语。问归程桃花万点，寻源知向何处。",
      "挐音去了，延缘谁见，海水天风今古。白马潮回，青牛气杳，身世原无住。垄前麦秀，庞公来往，拥鼻试吟梁甫。西江水，马驹蹴踏，付堂头举。"
    ]
  },
  {
    "id": "adcfe4db35b900199656d4d1276f5e73",
    "title": "鬲溪梅",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "鹅黄新柳未曾知。雨如丝。慵点歌唇苔地、惜燕脂。隔帘春梦迷。",
      "商量难作好春期。见何迟。记否去年花下、上红时。月明浮玉卮。"
    ]
  },
  {
    "id": "adcfe4db35b90019602d2d9e4b0e860d",
    "title": "高阳台",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "借月湔愁，笺天诉梦，碧城十二星期。拥髻归来，夜阑露细风微。中庭种树成红豆，那寒心鹦鹉先知。𢬵酬他，扇底秋心，弦上秋思。",
      "当年对影闻声地，剩花溅泪萼，柳袅愁丝。罗带同心，有情天亦怜痴。黄荒唐梦峡归云晚，甚神娥犹妒腰肢。祝芳风，莫罥飞花，莫斗纤眉。"
    ]
  },
  {
    "id": "adcfe4db35b90019d4bf3eb0115a9aa6",
    "title": "疏影 · 苇湾观荷，半塘同作",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "艳霞停镜，遗碧筒传酿，莲台翻令。风约生衣，香涴轻纱，依旧涉江风景。鬓丝已逐哀蝉化，梦不到鹭凉鸥静。任无边水佩风裳，倦眼迷离愁省。",
      "艇子踏波去好，昔游似梦里，山河心影。薏苦难甘，丝拗还连，不转妙香根性。西来秋色看如此，料前度雨声催听。付沙禽漫画纷纷，又近夕阳烟暝。"
    ]
  },
  {
    "id": "adcfe4db35b900193c597e42b089bcdf",
    "title": "拜星月慢",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "弓月犹弯，罗衣未卷，缥缈金茎零露。灵琐仙踪，罨洗车凉雨。针楼眼，络角秋河一线垂户。槎客归来休妒。冰簟银床，看星桥停杼。",
      "碧玲珑，候转霓裳步。散秋花鹊喜灵无误。年年长定心期，者悲离欢聚。人闲恨，泪渍青陵土。支机石，灰劫池非故。翻赚他，檐角蜘蛛，几网虫愁诉。"
    ]
  },
  {
    "id": "adcfe4db35b9001972670797e24a8e66",
    "title": "金缕曲 · 寄远",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "两地同凄望。碧沈沈、夜天如水，泪丝风扬。沧海飘零同命鸟，三匝南枝谁向。剩促柱、危弦孤唱。梦里风沙迷马迹，料平生、未识金微状。缚裤褶，会相访。",
      "羁魂𢬵逐飙轮荡。尽看取聚蚊幻阵，挂蛇疑象。零落沾衣琼宇晓，北落南河辉朗。报凤翥、鸾翔催上。第一春风眉黛影，甚新来、蹙损天人相。荷镜暗，柳丝漾。"
    ]
  },
  {
    "id": "adcfe4db35b9001911d08b669b3b49be",
    "title": "汉宫春",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "思美人兮。又回风萧瑟，林影参差。蝉声在树，凄怨齐女何时。西山避面，怕愁吟逗入愁眉。已看到，落霞千里，萧瑟暮鸟空枝。",
      "煞是冥鸿云外，尚远音余响，缭绕琴丝。恒沙世界净愿，恨礼星迟。零笺断墨，报新来戴带眼还移。浑未了，黑风白雨，残灯倦客枯棋。"
    ]
  },
  {
    "id": "adcfe4db35b900198689f1d23d5c0091",
    "title": "月当厅",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "望眼尽处江如带，高楼明月，白露凉天。唤取吴刚倚树，商约重圆。不动山河真影，讯素娥，珍重佩娟娟。银汉转，参旗井钺，北落门寒。",
      "羽衣我是横江客，瞬须臾，赤明几度开年。过尽千帆一苇，赤壁依然。还是箫声咽愁去，秋江水月夜行船。麻茶眼，奚囊锦掇，九点齐烟。"
    ]
  },
  {
    "id": "adcfe4db35b90019c478f3d679b50514",
    "title": "洞仙歌",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "冰肌玉骨，自美人如月。不与常娥共圆缺。尽摩诃春晚，玉帐魂归，心眼冷，漦在龙亡荒忽。",
      "月华如水浸，花蕊楼台，朗朗金波照行屧。不醉复如何，岁岁年年，吹不断紫绵香屑。乍长眉仙帔道人来，恁莺燕春秋，琵琶难说。"
    ]
  },
  {
    "id": "adcfe4db35b90019bd54b0315744c090",
    "title": "金缕曲 · 自广陵适京口，渡江遇雨",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "江上千山碧。笑相迎、曹公浸醋，葛生带汁。万柄江莲摇白羽，不解焦丘烦热。蓦惊起、洞庭霹雳。𧥄𧥄鱼头宵大上，是九天、霖雨苍生泣。诅风伯，踏潮入。",
      "神君自在霓旌立。任郎君、风鬉滴罢，齐州烟湿。不信道人能咒水，一例坳堂收拾。渐斜照、断虹双吸。白鸟沧波无限路，欲问津、渔父延缘入。尝试见，藐姑射。"
    ]
  },
  {
    "id": "adcfe4db35b90019bd54b031479ec618",
    "title": "金缕曲 · 自广陵适京口，渡江遇雨",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "白打千年调。尽芳春、榆钱买断，燕昏莺晓。东海扬尘曾几度，不换娲皇残稿。干底事、飞来双鸟。天遣笼中收羽翼，甚阴阴、林静蝉逾噪。宫羽换，费弦爪。",
      "而今剩写伤春草。似钧天、归来帝所，余音还袅。莫便酒边夸醒眼，从古幻师颠倒。怕百变、鱼龙未了。白项鸦啼经惯否，念月明、惊鹊南枝绕。凭问讯，楚江棹。"
    ]
  },
  {
    "id": "adcfe4db35b9001925eb6af706fd5b2a",
    "title": "清平乐",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "嬉春下九。不是花长寿。东日才蒸西雨又。耐许有情生受。",
      "参军蛮语娵隅。白题舞罢跦跦。可有相关意否，摛门横也抽除。"
    ]
  },
  {
    "id": "adcfe4db35b9001986b91202f041c224",
    "title": "虞美人",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "秦娥瞥眼乘鸾扇。秋与长安远。五更风起夜乌啼。明灯空局照无棋。阮郎归。",
      "细腰宫里休相妒。久罢倾城顾。妆楼欲下更迟迟。千花万草没人知。袅余丝。"
    ]
  },
  {
    "id": "adcfe4db35b9001927d4d69c6885c508",
    "title": "金缕曲 · 己酉夏五，大观亭公宴作",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "浩浩恢台夏。荡归心、楚江晴涨，朝宗东下。手种樱花三百树，准备春红娅姹。照明岁、初颜尊斝。贱子平生丘壑兴，要长康、遍著诸公画。霜鬓点，颊毫借。",
      "数峰清峭山无价。漫相笑、回旋地小，舞衣狼藉。叔子底如铜雀妓，绝倒会稽颠傻。付清簟、疏帘棋罢。澹澹长空孤鸟没，渺皖公、仙去周郎霸。千载上，几人也。"
    ]
  },
  {
    "id": "adcfe4db35b900190d034eb6405486a4",
    "title": "汉宫春 · 铜官山感旧",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "奇绝云峰，又淮风别雨，蓦地相逢。中庭雨后，若榴别是真红。危楼徙倚，唤吾累、与话愁侬。愁不见、张星天上，高柯郁郁王蒙。",
      "飞尽漫天榆荚，自沈郎钱小，莫怨春空。空闲赤龙须下，跌宕陶公。东还海道，付篙师啸咏从容。人闲世、故衣新绽，年年马耳东风。"
    ]
  },
  {
    "id": "adcfe4db35b9001973f4853613da8645",
    "title": "水调歌头",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "峨舸下江夹，双阙豁天门。柁楼徙倚回望，鹊尾夕阳痕。多谢襄阳父老，寄语石城年少，䟤跋漫纷纭。地土贱无直，山鬼诗何论。",
      "五杂俎，八风舞，七言文。去矣西河老守，别语漫云云。风起白头高浪，日暮碧云孤唱，林际见春申。黄鹄来相迓，绛老问生辰。"
    ]
  },
  {
    "id": "adcfe4db35b90019ee7ac5cc639a5084",
    "title": "临江仙 · 沪上与子封同居作",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "倦客池塘残梦在，秋声不是春声。小屏风上数行程。三危玄趾，关塞不分明。",
      "楼阁平芜天远近，长宵圆月孤清。夜阑珍重短檠灯。对床病叟，攲枕话平生。"
    ]
  },
  {
    "id": "adcfe4db35b9001911d08b667e7eb716",
    "title": "汉宫春",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "华发归来，有鬖鬖病柳，摇落江浔。问形问影，都置星汉沈沈。青虫相对，一钩丝、且络琴心。浑未辨、蜂房蚁梦，先生自惯闲吟。",
      "恰到有情痴处，觑偶然图画，便忆山林。仙山去人不远，谁遣而今。回帆挝急，又江头其雨淫淫。还只怕、觚棱梦断，年年铜辇秋衾。"
    ]
  },
  {
    "id": "adcfe4db35b900190bb26f8770082d65",
    "title": "浪淘沙 · 题边景昭画鸡",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "老作喌鸡翁。晦雨霾风。穷愁志就话笼东。任遣尸居还口数，窠下儿童。",
      "虫蚁遍区中。啄啄何功。越家伏卵鲁家雄。赖有此君相慰藉，筛影玲珑。"
    ]
  },
  {
    "id": "adcfe4db35b90019c5d3003ad90a12cd",
    "title": "诉衷情 · 近",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "秋坟鬼唱。罗刹江流悲壮。沉吟月种因缘，还见化城来往。无限盲风怪雨，八角垂芒，宝字归天上。悲华放。",
      "黑枫人簇仗。三生石在，霍霍刀环响。无尽相。分明镜影，苍茫泉路，故人无恙。冤对终谁谅。"
    ]
  },
  {
    "id": "adcfe4db35b90019e25e48ba1201b77e",
    "title": "六丑 · 和天琴",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "倚银屏数梦，袅万种春愁如发。三峰夜游，青天通箭筈。嘉平仙腊。谁织扶桑瓮，投壶玉女，亸烟鬟月押。东南孔雀楼西北。云外惊鸿，阑前斗鸭，长亭柳稊都茁。恨春风婀娜，不到天末。",
      "青霓谁达，闷琼宫瑶闼。珠箔飘灯夜，双泪蜡。当时照见灵札。恁素书沈鲤，玉床眠獭。海霞热，小桃丹靥。总误了春人十载，望春眉睫。红心草绿灰飞蝶。向玉京，魂抱离忧诉，碧翁醉煞。"
    ]
  },
  {
    "id": "adcfe4db35b90019865bf54544b3ad65",
    "title": "戚氏 · 月夜瞻园小集归，樊山有词，依韵和之",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "月华清。隙光琐碎上轩棂。潭影窥人，林风解带，夜三更。苕亭。古台城。残山剩水忒分明。衣冠六代如梦，梦中说梦到无生。青帘白舫，黄花乌帽，偏怜重九嘉名。有风流词伯，载酒萧寺，邂逅招迎。倦旅怊怅秋声。传觞催钵，病眼怯鸥盟。谁分与谱翻大曲，笔驶长鲸。",
      "药瓯擎。攲枕秋漏丁丁。华胥梦到瑶京。故心现在，故意苍凉，故人共醉承平。白发惭明镜，鬖髿老柳，摇落江汀。输尔朱颜玉骨，使君来，仙吏管蓬瀛。为遣吴刚修月，长房缩地，楼阁华严靓。放善才五十三参请。长相伴，汉上题评。憺西风，乔木峥嵘。惜秋华，小赋未能成。作江山主，年年岁岁，越客扬舲。"
    ]
  },
  {
    "id": "adcfe4db35b90019865bf54589e6de60",
    "title": "戚氏 · 月夜瞻园小集归，樊山有词，依韵和之",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "桂花秋。仙人散诞狎沙鸥。楚客登临，淮山偃蹇，古今愁。凝眸。骋吴邮。伯劳乌桕问西洲。旧时淮水明月，还照法曲领遨头。世界沙聚，楼台电幻，空华病眼悠悠。正长筵劝醉，长笺写意，长卷抒忧。居然洛下风流。山阴故事，拟问宅图丘。长相保、衣冠入蜀，宾客依刘。",
      "客何求。朱雀航前八驺。青溪口外扁舟。水天闲话，说与人闲，有情痴也茶瓯。四百南朝寺，纷烟雨里，山翠青浮。欲问志公遗迹，携懒残，残枝话山楼。祝黄花长久，白头长寿，岁岁赊重九。更江山管领人如旧。一年来，一度句留。病维摩，杖策寻幽。逃禅词，蔬笋得除不。输君此日，金添印锁，玉按琴钩。"
    ]
  },
  {
    "id": "adcfe4db35b900191e9bb2da8612a60f",
    "title": "芳草渡",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "尘合沓，尽钿毂晴催，班骓晚候。黯子规啼断，青青泪眼江柳。春思浓似酒。试春衫寒透。骀宕去，赚客桃花，懊侬麦秀。",
      "已负因缘香火，千里关山梨梦就。漫倒尽金尊，种出东风两红豆。岁华梦尽，路断仙乡烟九。泥滑滑，问讯荷锄归否。"
    ]
  },
  {
    "id": "adcfe4db35b900191c0cf84f5f0ee01d",
    "title": "塞孤用耆卿韵和李孟符",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "最高楼笛里关山歇。刺眼江头花发。铅泪铜仙垂老别，春雨冷，春泥滑。燕归误觅林巢，乌夜起，啼霜月。怕屏风上画图风裂。",
      "春借腊尾支，月向圆时阙。枉著茗花香彻。影事亭亭弦切切。病过了中和节。剪不断楚江愁，消不尽嵰山雪。谢招魂闲静象设。"
    ]
  },
  {
    "id": "adcfe4db35b90019c478f3d64c6ead50",
    "title": "洞仙歌",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "月华如水，注金盘仙露。病眼非花亦非雾。念九霄多处，梦影巢痕，秋衾短，攲枕六更重数。",
      "影娥相识惯，白发貂裘，此夕危楼倚江浦。澹影不成描，荇藻痕交，倩谁画此翁来去。与旧日吴刚话凄清，为长皱西南，纤纤眉语。"
    ]
  },
  {
    "id": "adcfe4db35b900196f4394f8799e45a1",
    "title": "浪淘沙 · 慢和彊村辛亥岁不尽五日韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "春非我，嬉春还是，雨萼烟叶。暮雨潇潇转急。残灯黯黯未灭。荡千里春心山翠叠。江南梦，词客哀结。向白日青阳试招未，离魂远飘撇。嘈切。霓裳乐世长辍。幻羽换宫移家山破。",
      "双角飞更咽。尽穆护沙乾，敕勒川别。鹍弦探折。醉卧处，何处秦关汉月。蚁梦南柯迷残垤。海影倒，波沈摩竭。虫沙碎，尧禽寒语雪。又误他，芳草王孙云峡拆。滔滔南纪江流绝。"
    ]
  },
  {
    "id": "adcfe4db35b90019e5de2102926d82a0",
    "title": "水调歌头 · 答孟劬",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "病鹤敛奇翼，归燕睇空梁。江南草绿千里，晦朔误阴阳。筑室久荒三瓦，说法未安一把，尺宅自清凉。好在张平子，重赋远山将。",
      "窌移宫，野骇徵，醉吟商。幕天席地，何处走见二豪僵。尘劫赤明诞谩，梦影清都显见，天地豁雷硠。乞子青霞佩，方驾白云乡。"
    ]
  },
  {
    "id": "adcfe4db35b9001976270f025a956541",
    "title": "芳草 · 长吉多神语，戏效其意",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "楚云低，潇潇暮雨，女贞细琐黄花。缡褷寻梦路，群群白蝶，杳杳青霞。荒祠熏圣画，数弦音小圣琵琶。道著履梅姑，是耶还更非耶。",
      "金华。北规明寸镜，青衣綷䌨，常在谁家。镜妆回半面，残脂零粉去，犹恁夭斜。丁丁双啄木，趁朝阳禹步枝丫。催画里，仙人挟弹，打了昏鸦。"
    ]
  },
  {
    "id": "adcfe4db35b900199f320b61c5b32c64",
    "title": "祝英台近 · 丁传靖寄我叔衡遗词，追念昔游，邈焉异世。咏叹弥日，依韵和之",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "断云沈，哀雁远，吟入矮篷里。衰相天身，黄叶六朝寺。十年未了心缘，松涛悲壮，澹一抹巫咸山翠。",
      "平生事。总教梦与云空，泪咽北流水。历乱黄丝，剉檗染离思。也知化鹤归来，苍茫城郭，净眼见病翁齁睡。"
    ]
  },
  {
    "id": "adcfe4db35b900197c292a9373ce9b15",
    "title": "金人捧露盘",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "坏云沈，悲梦在，劫尘荒。问人闲几度沧桑。画图一角，西山烟树极微茫。觚棱晓色，费秋衾泪雨千行。",
      "天人眼，英雄手，神绰约，佛清凉。总禁他转绿回黄。绿阴啼鴂，春来还是看花忙。弦危舞破，道白头怕听伊凉。"
    ]
  },
  {
    "id": "adcfe4db35b9001975be794c0eef429f",
    "title": "阳春新年和天琴，用梅溪韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "画屏山，炉香字，赚得新年春色。春思只如秋，挑茶瓣，饤座还进过中食。萍蓬踪迹。都不问香南雪北。步屐缓趁东风喜，相逢度阡越陌。",
      "蓦重忆金明，题诗处，诗梦冷，僧灰邻笛。鬓丝萧条海客，把吟笺，研谱重拭。梁闲燕子叹息。问崔九江南谁识。总𢬵与一醉千愁了，暮云凝碧。"
    ]
  },
  {
    "id": "adcfe4db35b9001931858410fccf0851",
    "title": "山花子",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "篱外高枝厚朴花。雨晴山鹊语喳喳。斋罢道人无一事，数檐牙。",
      "日与春迟弥澹水，梦随人散没开遮。唤取樵青擎茗椀，碧萝芽。"
    ]
  },
  {
    "id": "adcfe4db35b900199a60682c81662bda",
    "title": "金缕曲 · 甲寅端阳",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "满泛雄黄酒。且从容、艾符蒲剑，今年依旧。安石榴花开几朵，太息吾行良久。问客子、不归安否。长月荒唐成毒月，付混元、合子张翁手。何虫豸，强蟠纠。",
      "清江湛湛平无皱。御风来、终南进士，终葵杼首。踏浪吴儿休竞渡，闲看吴娃竞走。尽涂抹、青红新旧。暮色苍然从远至，最高楼、倚望双虹彀。墙角落，鸡虫斗。"
    ]
  },
  {
    "id": "adcfe4db35b900194334969fec67221c",
    "title": "蝶恋花",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "片雨清凉能泼火。生日今朝，莲萼车轮破。旧梦沉思无一可。余生只欠王孙裸。",
      "星影稀微萤影大。暗碧冥蒙，粒黍凝神我。阁阁蛙声新勘过。三官催缴私门课。"
    ]
  },
  {
    "id": "adcfe4db35b9001979a91cc5b8e0b73d",
    "title": "摸鱼子题劳玉初釜山隐居图",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "釜山青，初阳村舍，桐乡昔意滋厚。沧桑朝市都千变，尺步依然周亩。葵麦茂。伴台笠行归，虿发都人妇。杜门窥牖。问天道如何，遗民犹在，太息使君瘦。",
      "人闲世，那得丹砂句漏。萧然环堵五柳。安期仙蹻今何在，缥缈晨霞海右。芝三秀。料一发千钧，荷担心如旧。石头鍊否。憯西北龙吟，东南虫化，天地共搔首。"
    ]
  },
  {
    "id": "adcfe4db35b900196f370159798ae4d2",
    "title": "眉妩 · 初月，和韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "乍鱼霞晕里，一掐新黄，奁隙晚妆点。薄妒瑶台影，眉峰蹙，人天寂寞心眼。春宵未展。两纤纤，桂叶描懒。认微步，碧海归来夜，怯罗袜尘浅。",
      "留伴筝和琴散。共玉清寂照，银渚低案。绰约霜娥袂，掺离绪，春江愁夜潮满。钩帘慢卷。只暗尘火树斜见。尽独处常娥，山河影，再生愿。"
    ]
  },
  {
    "id": "adcfe4db35b900195215d61a848baf97",
    "title": "最高楼",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "五更转，睒睒大行星。不寐得先醒。万家梦里浑安帖，九霄露下忒清泠。与丁宁，日莫出，事休生。",
      "也漫道，山河皆幻影。也须信，果瓜成笃病。跳丸去，没前程。螔蝓字画随涎出，蚵蚾鼓吹为官争。碧翁翁，秋自瘦，泪难晴。"
    ]
  },
  {
    "id": "adcfe4db35b9001936f09884f507c5f7",
    "title": "金缕曲",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "健骨金刚锁。任铁围、八风飙起，四洲涛簸。方丈维摩安稳在，时有天花飘堕。有萨波、若师知我。我梦千人石畔去，见生公、说法天龙卧。寿者相，君知么。",
      "寄声笑口应须破。海中占、珠联璧合，再中日可。艮地新年风起处，依旧司天台课。把旧事、重提㦬懡。二老风流相约去，醉长安、市上花三朵。劝汝酒，一杯那。"
    ]
  },
  {
    "id": "adcfe4db35b900199b048370105cf597",
    "title": "霜花腴彊村示我九日词，感和",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "碧澜霁色，敛新寒，秋山为整妆容。碧空禅撩，颠毛病秃，还来落帽西风。人闲断蓬，著泪痕染遍江枫。度关山万里云阴，伤禽不是楚人弓。",
      "古往今来多事，尽牛山坐看，哀乐无穷。坏井蛙声，危柯蚁梦，台边戏马匆匆。骑马老公，莫青袍误了吴侬。仗萸觞辟恶湔愁，愁来还荡胸。"
    ]
  },
  {
    "id": "adcfe4db35b900197356c52ff09a80d8",
    "title": "念奴娇 · 曹秋岳竹垞图，今藏王息存处，出以索题，追和元韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "华阳旧馆，记清明上冢，网船归泊。港尾溪头寻踏去，象设孙枝长托。白槿编篱，青松偃盖，想像归田乐。百弓量到，谁家邻比篱落。",
      "何时墙角楼成，水湾门近，醧舫宾重酌。添个玉堂宣唤影，深护层轩修幕。诗派编图，瓣香呈佛，潜采光丘壑。紫薇老矣，飘零长遁江角。"
    ]
  },
  {
    "id": "adcfe4db35b90019e78f8130bf3d59c8",
    "title": "行香子",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "云起从东，云起从西。打蓬蓬大帝蓑衣。鼍鸣是否，鹙秃来兮。总刈要晴，耕要雨，不舒齐。",
      "巧语黄鹂，苦语鷤䳏。泥滑滑竹里鸡啼。谁家祭酒，若个阇黎。任金刚眼，菩萨眼，一眯{目蚩}。"
    ]
  },
  {
    "id": "adcfe4db35b90019e78f81309f64a318",
    "title": "行香子",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "徙倚危楼，旷荡神州。辊天门日月双毬。齐云社蹴，白打钱投。是二郎神，四圣观，趁场不。",
      "雁字言愁，鹿角沈舟。南北风来去无休。可中下脚，输了缠头。总水茫茫，沙浩浩，鬼啾啾。"
    ]
  },
  {
    "id": "adcfe4db35b900191a1679bd6a3ea40e",
    "title": "六丑 · 用美成韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "问簸钱堂上，尽翌日枭卢几掷。新年旧年，年华蝇扇翼。蛛网禽迹。信马垂鞭去，高桥回首，认槐安谁国。滑稽履舄春芗泽。广鬓香城，飞车绮陌，清歌尔汝怜惜。怪东风多事，入户窥槅。虚堂憩寂。",
      "寄天青海碧。未了平生梦，斟消息。迷离燕雁归客。总连环不断，春愁无极。过人日，梅花岸帻。强含韵，缠慢沉吟律犯，紫霞旁侧。愁不断，船潮社汐。数海桑，叶叶尘尘遍，麻姑记得。"
    ]
  },
  {
    "id": "adcfe4db35b900198aaaf911cf116d03",
    "title": "定风波 · 寄詽斋",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "暂乞人闲解脱身。安横何用闭樆门。江上秋帆千里影。风正。归途万一妥归魂。",
      "万树梢头敷座坐。云过。朗吟还见洞庭君。一向松涛喧茗椀。鱼眼。先醒原是独醒人。"
    ]
  },
  {
    "id": "adcfe4db35b9001979f83dad37def6d3",
    "title": "十二时慢和鹤林靖韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "木兰花，玉溪悟后，的的假中不二。秋思耗，悲来笑矣。露滴幻香愁蕊。汉国山河，秦关明月，楚客回风意。咽竞气。千载缠绵，鬼带殇戈，莫近汨罗宵济。",
      "夜向晨，斗杓酹地，星霣吠流离碎。如此江山，适来夫子，郁㱅钟山翠。问归人归未，不是漆园早计。大明王，西飞孔雀，覆遍光明金翅。一念千年，十身九界，云海搴衣至。任蟪蛄朝菌，斗诤黄帝岁，此心不去，也非来薏，妙莲华里。"
    ]
  },
  {
    "id": "adcfe4db35b90019d67a7ec134204eb5",
    "title": "蝶恋花 · 读橘农詽斋词书后",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "拆破贫儿衣上缕。梦里分明，醒是瞢腾语。门外天涯千里路。到来莫作家乡住。",
      "嚼碎云门玄妙句。空也噇空，饥也知饥处。谁见法身和露柱。无星称上分釐觑。"
    ]
  },
  {
    "id": "adcfe4db35b90019b79e1f0a839cfd11",
    "title": "喜迁莺 · 和仁先韵却寄",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "年朝岁暮。向消领湖漘，雁啼柔橹。分轴编诗，倚声写梦，占得忘机逸旅。一向椒芬凝酒，偏是蜡花窥户。重点检旧春衫，一瓣心香荐否。",
      "何处双缟袂，月地归来，白晓冰轮午。照影波清，围炉夜永，几度移宫换羽。零落潜夫旧事，都付补题新句。为邀勒帝台春，回向歌边金缕。"
    ]
  },
  {
    "id": "adcfe4db35b90019f4bacc92fb5fd201",
    "title": "紫萸香慢 · 和彊村九日焦岩登高词",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "轧茱萸，焦岩招手，词人共是仙曹。泛凌江单舸，灵胥眼，海门高。",
      "风雨年年重九，甚今年残照，与暖霜袍。对江山、摇落不是旧题糕。",
      "关塞路，影消梦消。松寥阁自前朝。呼旧酒，炙新螯。",
      "望南山不见，寻寻觅觅，暮暮朝朝。雁来数行题字，回帆掺，荡归潮。",
      "尽人闲难开笑口，桑田掷米，新句得恁相招。愁重痒搔。"
    ]
  },
  {
    "id": "adcfe4db35b900196a68a00903647e66",
    "title": "临江仙 · 缀玉轩主留赠小影，赋此以答",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "五十年来三世相，华胥梦里婆娑。神光离合洛灵过。天花原不落，休著老维摩。",
      "露电无痕仙影在，江南江北愁多。幽香小迟道人歌。梁尘前日绕，柰许袜尘何。"
    ]
  },
  {
    "id": "adcfe4db35b900191368c914d84d664a",
    "title": "临江仙",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "安石榴花开几次，睡乡还在他乡。黄神镌得越巫章。告天烦雀使，酿蜜要蜂王。",
      "楼阁参差无尽意，凭阑惆怅斜阳。惠风吹去禊亭觞。飘零王略帖，数番付元章。"
    ]
  },
  {
    "id": "adcfe4db35b900191368c914b3be3429",
    "title": "临江仙",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "昨日雨寒今日热，午风儿女钗符。大夫角黍意何如。九江山九面，九逝郢魂苏。",
      "满酌雄黄除恶酒，老夫醉颊回朱。三年蓄艾计非疏。南山骑虎去，不见鬼捓揄。"
    ]
  },
  {
    "id": "adcfe4db35b900191368c914933ab73f",
    "title": "临江仙",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "西北浮云车盖去，晚来心与飘风。高楼独上与谁同。名随三老隐，声在九歌终。",
      "不是凭阑无下意，新来筋力添慵。江心桃竹倚从容。音书迟雁字，经本閟龙宫。"
    ]
  },
  {
    "id": "adcfe4db35b90019b92ff150f9bd00be",
    "title": "小重山 · 客有歌鄂王词者，音节慨慷，感而赋此",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "雄剑无端挂壁鸣。秋涛摇废垒，转鼍更。王良阁道照人行。歌宛转，心抱北辰明。",
      "云水谢浮名。客心争日月，预期程。与君回抚伯牙琴。天风静，来有大龙听。"
    ]
  },
  {
    "id": "adcfe4db35b90019710504e379b51aef",
    "title": "摸鱼子彊村写示龙华桃花词，依韵答之。是日寺僧约看花未往",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "谢阇黎，十年禁足，玉鞭忘了春骑。夕阳漫想亭亭影，烘入澄江霞绮。呼角里。道收拾商芝，移种秦源里。鹧鸪啼起。便红雨纷纷，道人悟了，作饭了非计。",
      "伤春目，多少蜂酣蝶戏。不是凉州乐世。散花天姊含颦见，不断花闲兴废。楼笛倚。便吹彻苍龙，难道悲华意。东风休矣。只笑也堪怜，开原多事，鹃血渍襟泪。"
    ]
  },
  {
    "id": "adcfe4db35b900199bfc8bad2adbc105",
    "title": "鹧鸪天 · 再和彊村韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "别浦徘徊隐钿车。谪仙散诞醉流霞。归来渔子都忘世，去后刘郎不问花。",
      "空色眩，色空嗟。杳然流水到天涯。东皇合念春无主，处处流莺忆故家。"
    ]
  },
  {
    "id": "adcfe4db35b900194334969f83c21403",
    "title": "蝶恋花",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "春在无人行处院。燕语声停，蝶梦花头款。卐字阑干连不断。柔波荡漾银塘满。",
      "两地沉吟三月半。约略行踪，只在蔷薇畔。密语幽期深复浅。袖中锦字分明见。"
    ]
  },
  {
    "id": "adcfe4db35b90019c06ac9f294b9d0cd",
    "title": "南歌子",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "月约寻翻误，春愁梦惯疑。壁弓杯影任娇痴。忘却一彄银约定情词。",
      "子夜歌频变，秦筝调更移。簪花新格写乌丝。认得三星带月小名儿。"
    ]
  },
  {
    "id": "adcfe4db35b900199061d51a6dc7ade5",
    "title": "霜叶飞",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "楚天征雁参差起，斜行北向凄断。低徊重倚木兰桡，殢晴云池馆。悄堤上柳舒青盼，夜来不放红妆绾。总是玉关情，怕缺月窥人丝鬓，寒食春远。",
      "长近酒尾吟边，断肠无处，鹊炉心字千篆。风怀不是绛都春，芳事匆匆换。便千里鹧鸪啼遍，梦魂还滞梨云攓。自料量乌巾角乱，插繁花莫惊泪眼。"
    ]
  },
  {
    "id": "adcfe4db35b9001990bdbd82731be077",
    "title": "满江红",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "岸帻风前，又过了、一年春色。垂杨外、鹊儿喜报，莺儿歌剧。梁燕语闻长叹久，林鹃泪为思归滴。又红肥、绿瘦几多般，催朝夕。",
      "霜鬓老，金杯窄。花易尽，愁何益。怕东君误了，九秋荆棘。鹰到春来能变化，蛇怜风去无踪迹。作大家、儿笑复如何，茵凭侧。"
    ]
  },
  {
    "id": "adcfe4db35b90019154effbd08ca56ec",
    "title": "浪淘沙",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "残照不回头。睇燕危楼。无心秋色有心愁。尽眼垂杨千万缕，踠地丝休。",
      "重叠报章留。黯淡银钩。榆钱飞尽麦人收。长是断无人见处，芳草悠悠。"
    ]
  },
  {
    "id": "adcfe4db35b9001925eb6af797d52ad8",
    "title": "清平乐",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "春风独笑。樱晚棠还早。燕子多情忙不了。今日呢喃谁晓。",
      "清江自惯东流。遥山两点长愁。过了清明上巳，孤他楚尾吴头。"
    ]
  },
  {
    "id": "adcfe4db35b90019fc3cc689b31545ca",
    "title": "少年游 · 偶闻婢语明日三九",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "九叠屏风取次张。九派下浔阳。九九图中，燕脂催点，春事九回肠。",
      "情知不是长安路，九面误衡湘。稽首灊云，九天司命，九鳸问归装。"
    ]
  },
  {
    "id": "adcfe4db35b900195ef75e0f56d1c024",
    "title": "三姝媚邓尉探梅不果，和彊村韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "花朝三日过。殢江皋，余寒香悭花朵。挂月珊枝，僾西风，想见石公高卧。禅榻沉吟，甚病树仙舟情左。孤负遥期，雪海春浮，梦君吟坐。",
      "莫放箬如船簸。问可有留题，脂粘粉涴。雪暗关山，倩西崦，一笛玉龙吹破。送客诗成，便稳趁橛头单舸。重向莫釐高处，议联青琐。"
    ]
  },
  {
    "id": "adcfe4db35b90019c2ebbe3b290bdab4",
    "title": "鹧鸪天",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "散诞青鞋紫领巾。旬休联得自由身。棠妆故是唐宫态，樱品偏矜海国春。",
      "留跘坐，起频申。惜花休便著花嗔。来从天姊观空相，去谢风姨是恶宾。"
    ]
  },
  {
    "id": "adcfe4db35b90019f32f182e5704b46f",
    "title": "浣溪沙",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "残雪楼台似梦中。去年花下惜匆匆。断肠流水又相逢。",
      "海涸尚余清浅碧，泪多难洗两三红。返魂忽证凤林钟。"
    ]
  },
  {
    "id": "adcfe4db35b90019978b830626912f79",
    "title": "齐天乐 · 徐积畲揽镜图",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "道人心性圆如月，帝网重重无量。百面交光，三生留照，不断字轮明相。蟠龙鼻仰。问青盖何年，玄冥无恙。鬓影春风，倚楼频看自惆怅。",
      "拓本几番相饷。有西池瞻敬，尊那供养。仕至公卿，传宜孙子，多贺国家天上。听声卜响。剩表圣心情，容成知状。不老山人，玉泉饶醉盎。"
    ]
  },
  {
    "id": "adcfe4db35b90019308b70e8bec67a54",
    "title": "定风波 · 题病山松菊障子，李子申画也",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "愁日愁随一线长。流珠去去不商量。长鬣松呼能识我。磥砢。数他夏腊饱风霜。",
      "不用餐英还拂帽。颠倒。梅花红处菊犹香。松下老僧无尽意。庆喜。婆罗勒果叶间藏。"
    ]
  },
  {
    "id": "adcfe4db35b900191c7f85dbc50a0826",
    "title": "鹊桥仙 · 七夕和韵",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "金风似剪，银潢如带，良夜愔愔罗袜。人间已自罢穿针，只天上未忘佳节。",
      "画屏殢楚，金钗诉愿，儿女夜情都别。仙裙永断适石榴红，问此后聘钱谁质。"
    ]
  },
  {
    "id": "adcfe4db35b9001958811be7009bc04d",
    "title": "疏影 · 汤愚峰画菊，仁庵弟属题",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "东篱采罢。是南山一抹，晴翠遥冶。省识秋容，花亦无多，月地灯窗从写。霜前已识西风惯，问霜后峭寒谁怕。向酒边一笑先相看，莲社逃禅归也。",
      "准拟年时重九，龙山旧会处，满插盈把。薏苦苗甘，梦短心长，的的日精不化。秋花不比春花落，早霓额通明帘下。算晚香未要矜持，待返中黄仙驾。"
    ]
  },
  {
    "id": "adcfe4db35b90019cb8ca3f17ff0988e",
    "title": "木兰花慢 · 寄仁先湖上",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "问南湖湖畔，渔隐话，几人传。有拾得诗成，僧伽伴在，一味诗禅。炉烟夜深香烬，恰十分秋月定光圆。影事琼楼玉宇，归心下噀斜川。词笺写了又重看。",
      "渺渺义熙年。道菊是渊明，渊明是菊，形影神全。觥船。夕阳一棹，唤林翁相约酌寒泉。郁郁门前五柳，不曾摇落江干。"
    ]
  },
  {
    "id": "adcfe4db35b900192f17b82c3b0f9734",
    "title": "喜迁莺 · 和止存",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "南湖日暮。尽消遍游尘，总宜船橹。瘴雨飘襟，蛮花侧帽，今日江湖倦旅。为问渔庄蟹舍，何似马人龙户。听夜雨。",
      "暗潮生，还有婆留射否。是处深巷畔，碎远春声，点点都昙鼓。鹤去亭孤，龙移潭冷，望到江莲白羽。几日竹林游迹，拍遍梅边乐句。莫苦忆武昌鱼，试脍宋家霜缕。"
    ]
  },
  {
    "id": "adcfe4db35b90019b9f6e3c97263169f",
    "title": "水调歌头 · 蒋孟蘋得宋刊周密草窗韵语，以密韵榜其楼，索赋词纪之",
    "authorName": "沈曾植",
    "authorId": "adcfe4db35b90019d1457b72d1457b72",
    "dynasty": "清",
    "content": [
      "呼起弁阳叟，还作雅谈无。野语齐东未问，韵语落西湖。不向二宗参话，不共四灵通社，佳句锦囊余。无学亦无病，诗说味同如。",
      "我知君，君靳我，卷还渠。清苕浊霅，无恙仙馆占名区。也有玉田春水，也有碧山新月，个是竹山庐。谁是紫霞叟，还倩上彊朱。"
    ]
  },
  {
    "id": "adcfe4db374a275e79bb00139d44bb2d",
    "title": "江城子",
    "authorName": "屈凤辉",
    "authorId": "adcfe4db374a275ed1457b72d1457b72",
    "dynasty": "清",
    "content": [
      "春雨蒙蒙草色齐。绣帘垂。暮云低。愁听林中，时有一莺啼。",
      "无奈落花留不住，乱红飞过小桥西。"
    ]
  },
  {
    "id": "adcfe4db374def0b2b832db7060cd6f6",
    "title": "菩萨蛮 · 西山即景",
    "authorName": "郁大山",
    "authorId": "adcfe4db374def0bd1457b72d1457b72",
    "dynasty": "清",
    "content": [
      "西山晴翠苍茫里。杏花枝上莺飞起。飞起带春愁。送来楼上头。",
      "栏杆十二曲。曲曲穿修竹。愿把屋边霞。倩人拿到家。"
    ]
  },
  {
    "id": "adcfe4db374def0b464fb5f5ed3b9b92",
    "title": "柳梢青 · 秋夜见《众香词》、《词综》",
    "authorName": "郁大山",
    "authorId": "adcfe4db374def0bd1457b72d1457b72",
    "dynasty": "清",
    "content": [
      "何处钟声。谁家笛韵，最是多情。独步芳阶，芭蕉月上，影落疏棂。",
      "连朝腐草无萤。窗儿外、风清月明。宝篆抛烟，银灯无焰，倍觉凄清。"
    ]
  },
  {
    "id": "adcfe4db375498610c689845f37a33c8",
    "title": "南柯子 · 怀珏楼应夫人",
    "authorName": "方怀英",
    "authorId": "adcfe4db37549861d1457b72d1457b72",
    "dynasty": "清",
    "content": [
      "曲沼荷钱碧，繁枝榴火红。行帆流水梦无踪。翘首白云当户、叠奇峰。",
      "梁燕绸缪语，怀人寥寂中。关河百二路重重。难向溪头双鲤、问诗筒。"
    ]
  },
  {
    "id": "adcfe4db3797e77ff137049beeef24bf",
    "title": "阮郎归",
    "authorName": "吴芳华",
    "authorId": "adcfe4db3797e77fd1457b72d1457b72",
    "dynasty": "清",
    "content": [
      "钱塘门外是西湖。峰峦天下无。断桥一望水平铺。楼台入画图。",
      "歌金缕，醉提壶。花鸟破功夫。兰桡日日泛清波，载归明月多。"
    ]
  },
  {
    "id": "adcfe4db37e5ff5997ce7722df3f8d1b",
    "title": "贺新凉答随园先生除夕告存诗",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "一纸飞书至。报随园、烟霞杖履，依然人世。梨枣思传多少客，挽住先生归辔。正好在、红尘游戏。混沌初分老蝙蝠，问生时、谁识何年始。郭璞算，虚言耳。",
      "贺诗此日应千纸。想开缄、梅花风里，猿欢鹤喜。诗世界宽无历劫，如此神仙有几。真别有、人间天地。明日岁华新又是，□壶中、甲子从头起。松柏寿，自难纪。"
    ]
  },
  {
    "id": "adcfe4db37e5ff599b02ba6d9101ba79",
    "title": "菩萨蛮",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "疏帘燕去芳菲歇。梧桐门掩清秋月。羁客梦难成。暗虫啼到明。",
      "薄霞消醉脸。灯淡银屏掩。风露小阑干。画楼寒漏残。"
    ]
  },
  {
    "id": "adcfe4db37e5ff599b02ba6d6555b09c",
    "title": "菩萨蛮",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "新槐绿润荧光小。银屏寒浅炉烟袅。漏断雨声残。烛花和泪弹。",
      "白云何处定。目尽归鸿影。今夜布帆风。乱山知几重。"
    ]
  },
  {
    "id": "adcfe4db37e5ff59a66317860135035a",
    "title": "更漏子",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "绿阴浓，红雨乱。无奈春归人远。梁燕去，塞鸿来。闲阶生暗苔。",
      "长亭路。分襟处。惆怅画屏烟树。流水远，夕阳沉。倚栏千里心。"
    ]
  },
  {
    "id": "adcfe4db37e5ff59e7956fee5519c2f9",
    "title": "沁园春 · 口",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "薄染轻朱，艳传樊素，一点红凝。爱杏花楼畔，吹箫气怯，海棠风里，掩笛音清。玉甲偎腮，金钗剔齿，界破盈盈半颗樱。严妆罢，吮豪端螺子，染上微青。",
      "秋千欲上还停。怕汗湿冰肤喘未胜。忆午窗慵绣，彩绒半唾，春潮消渴，花露偷噙。敛黛将吁，低鬟欲笑，一度沉吟万种情。堪怜甚，更戏调鹦鹉，软语轻轻。"
    ]
  },
  {
    "id": "adcfe4db37e5ff5970a1ed8bbd50eea8",
    "title": "沁园春 · 指甲",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "云母裁成，春冰碾就，裹住葱尖。忆绿窗人静，兰汤悄试，银屏风细，绛腊轻弹。爱染仙葩，偶挑香粉，点上些儿玳瑁斑。支颐久，有一痕钩影，斜印腮间。",
      "摘花清露微沾。剖绣线、双虹挂月边。把霓裳悄拍，代它象板，藕丝自雪，掐个连环。未断先愁，将修更惜，女伴灯前比并看。销魂处，向紫荆花上，故逞纤纤。"
    ]
  },
  {
    "id": "adcfe4db37e5ff595ab97d7e83a7dd7d",
    "title": "少年游",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "红袖传杯，琵琶度曲，常记共清游。杏子香中，海棠花底，低按小梁州。",
      "十年多少沧桑事，水逝与云流。引凤台空，弄箫人远，回首不胜愁。"
    ]
  },
  {
    "id": "adcfe4db37e5ff59f29ff18edce52ee6",
    "title": "点绛唇",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "一幅轻帆，白萍香里西风满。洞庭秋晚。木落山容浅。",
      "隔浦人家，望处炊烟断。斜阳转。落霞孤雁。归梦潇湘远。"
    ]
  },
  {
    "id": "adcfe4db37e5ff5925eb6af74980ea8b",
    "title": "清平乐",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "小庭深处。双燕窥帘语。柳到春阑无意绪。禁不住东风絮。",
      "杏梢残日啼莺。池塘草暖烟生。却忆年时景况，满城疏雨清明。"
    ]
  },
  {
    "id": "adcfe4db37e5ff59604c449cbd34d881",
    "title": "沁园春 · 题拈花微笑图",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "几叶华严，五千道德，今归一家。喜丹炉烧罢，长留诗卷，蒲团坐破，不著袈裟。称意如斯，无忧果尔，消受朝岚与夕霞。披图处，羡人间清福，几个如它。",
      "东风兰又生芽。正欢喜、庭前绕膝哗。写心中静境，半桥流水，眼前真趣，万树梅花。三味同参，夙根顿悟，却索芜词到绛纱。拈枝笑，把江毫剩彩，分与些些。"
    ]
  },
  {
    "id": "adcfe4db37e5ff5992621731342e3202",
    "title": "点绛唇 · 草",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "酥雨匀来，萋萋先遍江南地。杏花风细。漠漠和烟翠。",
      "燕子归来，休向高楼倚。斜阳里。天涯无际。离恨年年起。"
    ]
  },
  {
    "id": "adcfe4db37e5ff599957dd3d4dbf3cdd",
    "title": "点绛唇 · 杨花",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "啼老莺声，乱飘晴雪无人径。小阑闲凭。扑袖东风冷。",
      "冉冉蒙蒙，昼永垂帘静。慵难整。雨馀烟暝。一片春愁影。"
    ]
  },
  {
    "id": "adcfe4db37e5ff59f29ff18e93e3a93c",
    "title": "点绛唇",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "黄鹤楼头，塞鸿声里清秋暮。水边归路。人立斜阳渡。",
      "十二屏山，有个人凝伫。知何处。暝烟残雾。几点潇湘树。"
    ]
  },
  {
    "id": "adcfe4db37e5ff59985391b372be71a8",
    "title": "菩萨蛮 · 中秋",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "纤云散尽蝉声歇。一杯自酹团圆月。人在小层楼。星河处处秋。",
      "阑干清影满。光近嫦娥远。来岁复如何。去年风雨多。"
    ]
  },
  {
    "id": "adcfe4db37e5ff599b02ba6d568e3a3a",
    "title": "菩萨蛮",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "迢迢不断天涯路。今宵又向芦汀住。梦断酒初醒。雁声疑橹声。",
      "满蓬霜似水。渺渺情千里。残月在孤舟。故人何处楼。"
    ]
  },
  {
    "id": "adcfe4db37e5ff599b02ba6d68a50dd4",
    "title": "菩萨蛮",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "一番凉意梧桐雨。流莺飞入帘深处。灯背小屏风。玉阶啼暗虫。",
      "漏残秋梦短。那更闻新雁。消尽水沉香。客愁今夜长。"
    ]
  },
  {
    "id": "adcfe4db37e5ff5950b63f4adbb2292b",
    "title": "昭君怨",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "风起满庭飞絮。花落一帘春雨。芳草似离情。逐时生。",
      "昔日天涯旧路。欹枕屏山无数。故里又清明。语流莺。"
    ]
  },
  {
    "id": "adcfe4db37e5ff59a5ee17d00e987a3a",
    "title": "齐天乐 · 题松枝引鹤图",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "长天过雨尘氛少，遥峰正衔西景。写倦黄庭，翻馀秋水，半榻茶烟人静。轻衫笠冷。趁满目烟霞，怡神适兴。万壑松涛，翠阴吹下羽衣影。",
      "翛然倚风长唳，亭亭尘外表，吟韵相应。珠树秋寒，瑶台夜永，清梦三更露警。高怀谁领。但自把松枝，引来幽径。却过前溪，为人留画境。"
    ]
  },
  {
    "id": "adcfe4db37e5ff59a98cd8d1cc992d11",
    "title": "点绛唇 · 晚泛",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "欸乃声来，一行惊起冲波鹭。柳边柔橹。落日人争渡。",
      "水色山光，载得归南浦。天将暮。残钟何处。却指烟中树。"
    ]
  },
  {
    "id": "adcfe4db37e5ff5925eb6af7a85b9381",
    "title": "清平乐",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "淡烟浓雾。一幅凄凉谱。人在江南啼鸟处。行尽绿芜春雨。",
      "杏花梢际帘钩。玉箫声里琼瓯。离梦不知近远，月明夜夜层楼。"
    ]
  },
  {
    "id": "adcfe4db37e5ff59f57813f33785dba6",
    "title": "水调歌头 · 题三朵花绣合卷",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "芍药筱园盛，占断古扬州。多少双头并蒂，相对也应羞。二十四番风信，二十四桥月色，都付与梢头。恰是三山客，来作五云游。",
      "聚三花，围五萼，起重楼。知为使君风雅，芳谱教重修。韵倩黄荃笔写，色借灵芸丝续，名仗探花留。低却琼花品，赢得牡丹筹。"
    ]
  },
  {
    "id": "adcfe4db37e5ff59f29ff18ede505814",
    "title": "点绛唇",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "昼楼沉沉，绿阴转午人初醒。小阑风定。点点杨花影。",
      "一缕游丝，趁暖萦芳径。香消鼎。画堂巢冷。燕去帘钩静。"
    ]
  },
  {
    "id": "adcfe4db37e5ff59f32f182e0f1d53ed",
    "title": "浣溪沙",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "一抹青山晓雾遮。半塘春水画桥斜。垂鞭无语听啼鸦。",
      "玉笛声中飞燕子，秋千影里出桃花。绿杨门巷是谁家。"
    ]
  },
  {
    "id": "adcfe4db37e5ff599b02ba6d65dc6b61",
    "title": "菩萨蛮",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "绣帘风定炉烟直。碧纱窗外垂杨色。微雨杏花残。小庭生薄寒。",
      "天涯幽思远。双燕归来晚。烟草满平芜。春山闻鹧鸪。"
    ]
  },
  {
    "id": "adcfe4db37e5ff594b03b9b2bfa968a3",
    "title": "菩萨蛮 · 秋夜同碧梧姊联句",
    "authorName": "孙云鹤",
    "authorId": "adcfe4db37e5ff59d1457b72d1457b72",
    "dynasty": "清",
    "content": [
      "玉阶人静啼虫寂。银屏梦断砧声急。疏树带微霜。小楼秋思长。",
      "一窗灯欲烬。叶叶西风紧。深夜莫凭栏，月高清影寒。"
    ]
  },
  {
    "id": "adcfe4db385f34464ced88785c96d528",
    "title": "鸡叫子春烟",
    "authorName": "李淑媛",
    "authorId": "adcfe4db385f3446d1457b72d1457b72",
    "dynasty": "清",
    "content": [
      "带雾连云轻冉冉。朦胧浮翠深还浅。若非淡扫柳梢头，定教浓抹桃花面。"
    ]
  },
  {
    "id": "adcfe4db385f3446298ebd83dfde5855",
    "title": "醉桃源碧潭旧业",
    "authorName": "李淑媛",
    "authorId": "adcfe4db385f3446d1457b72d1457b72",
    "dynasty": "清",
    "content": [
      "秋千深处是谁家。红楼垂柳遮。一帘香雨锁秋花。虚堂闻落钗。",
      "凝望处，驻香车。愁思绕窗纱。写他闲恨入琵琶。惊飞鹳影斜。"
    ]
  },
  {
    "id": "adcfe4db385f34466fb662263b8a8358",
    "title": "秦娥点绛唇",
    "authorName": "李淑媛",
    "authorId": "adcfe4db385f3446d1457b72d1457b72",
    "dynasty": "清",
    "content": [
      "春渐老。轻扬翠幕兰风好。兰风好。纱窗窈窕。柳浪啼莺晓。",
      "屏山寂寞炉烟袅。露华颗颗凝芳草。凝芳草。海棠睡觉。依旧迎人笑。"
    ]
  },
  {
    "id": "adcfe4db39cb785c58706d4c1ca217b6",
    "title": "捣练子 · 梅花",
    "authorName": "张传",
    "authorId": "adcfe4db39cb785cd1457b72d1457b72",
    "dynasty": "清",
    "content": [
      "皎似雪，洁如霜。分外清幽一种香。可爱冰心甘冷淡，几枝疏影照斜阳。"
    ]
  },
  {
    "id": "adcfe4db39cb785c9d44ef934e378672",
    "title": "浪淘沙 · 秋夜",
    "authorName": "张传",
    "authorId": "adcfe4db39cb785cd1457b72d1457b72",
    "dynasty": "清",
    "content": [
      "霜薄未曾严。金粟初添。暮山晴碧淡冰蟾。月姊怜香思照影，尽揭云帘。",
      "寒到尚迟淹。趁暖裁缣。闲愁端不上眉尖。挑起银灯消永漏，彩线重拈。"
    ]
  },
  {
    "id": "adcfe4db39cb785c74ccc66105cac3ab",
    "title": "虞美人 · 春晴",
    "authorName": "张传",
    "authorId": "adcfe4db39cb785cd1457b72d1457b72",
    "dynasty": "清",
    "content": [
      "荼縻架上莺声细。也道春光丽。轻寒轻暖养花天。早有牡丹几种、色鲜妍。",
      "晴丝抱逗残红片。兜住垂杨线。游人半为踏青归。恐怕妒花风雨、两相催。"
    ]
  },
  {
    "id": "adcfe4db39debb08fc2a8ff8b9a31009",
    "title": "南乡子 · 秋夜纳凉",
    "authorName": "吴青莲",
    "authorId": "adcfe4db39debb08d1457b72d1457b72",
    "dynasty": "清",
    "content": [
      "独坐擘蛮笺。小院蛩吟雨过天。秋月纤纤秋汉净，迟眠。睡鸭香消袅细烟。",
      "悄倚画栏边。素袂临风雅欲仙。人影娟娟花影瘦，堪怜。赢得新凉又一年。"
    ]
  },
  {
    "id": "adcfe4db39e8daa50c3533bbabb3d405",
    "title": "鬓云松令 · 叠字词",
    "authorName": "吴承勋",
    "authorId": "adcfe4db39e8daa5b49c63fab49c63fa",
    "dynasty": "清",
    "content": [
      "掩纹纱，开宝鼎。一树梧桐，一树梧桐影。络纬啼烟秋欲暝。翠玉楼前，翠玉楼前井。",
      "凤衾寒，鸳帐冷。好梦无端，好梦无端醒。离别团圆今夜并。愁依阑干，愁依阑干等。"
    ],
    "intro": "这是极为精彩的一首叠字词。词的主题是思妇的秋怨，上阕的时间是黄昏，下阕的时间是夜晚。上阕只写黄昏的景色，抒情主人公并没有出场，但她的孤单、寂寞、哀愁，尽在萧索的景色中。下阕写思妇在梦中与丈夫团聚，好梦的来临没有先兆，好梦消散也无缘无故，她只能如往日一样，愁依阑干，苦苦等候。"
  },
  {
    "id": "adcfe4db39f8e3b7c60519babedc5c94",
    "title": "点绛唇 · 即景",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "剪剪春寒，绿杨如梦花如笑。数声啼鸟。帘幕东风峭。",
      "九十韶光，一半空过了。闲吟啸。夕阳芳草。到眼添诗料。"
    ]
  },
  {
    "id": "adcfe4db39f8e3b770b81a17f1d6790c",
    "title": "点绛唇 · 送春",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "满地榆钱，笑伊难买春光住。落花飞絮。脉脉添愁绪。",
      "春去春来，试问归何处。垂杨树。几番烟雨。绿遍江南路。"
    ]
  },
  {
    "id": "adcfe4db39f8e3b7ec1c32c62d068722",
    "title": "点绛唇 · 水仙花",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "倩影疏香，二妃微步潇湘渚。凌波容与。缟袂迎风举。",
      "仙骨珊珊，耐得风霜妒。邀花语。留花小住。结个消寒侣。"
    ]
  },
  {
    "id": "adcfe4db39f8e3b70794c8d9eb57c563",
    "title": "浪淘沙 · 桂花",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "清露洗晨妆。金粟初黄。广寒分种向雕廊。携手试来花下立，袖惹天香。",
      "翠叶拂银床。占断秋光。一枝亲折赠檀郎。他日宫花探上苑，一样芬芳。"
    ]
  },
  {
    "id": "adcfe4db39f8e3b78237e77f5ef2023a",
    "title": "卜算子 · 秋夜即事",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "长昼苦无聊，又是黄昏后。沐罢兰汤试晚妆，难展眉峰皱。",
      "深院掩重门，人比黄花瘦。新月娟娟上画栏，故照人怀袖。"
    ]
  },
  {
    "id": "adcfe4db39f8e3b70c3595060cb11a78",
    "title": "卜算子 · 志感",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "生小弄聪明，反被聪明误。一寸蕉心束万重，惯惹闲愁绪。",
      "休咏白头吟，不喜伤心句。愿化金炉一缕烟，宛转成灰炷。"
    ]
  },
  {
    "id": "adcfe4db39f8e3b70404d0c8174c6891",
    "title": "菩萨蛮 · 春晚口占",
    "authorName": "王梦兰",
    "authorId": "adcfe4db39f8e3b7d1457b72d1457b72",
    "dynasty": "清",
    "content": [
      "一声百舌啼金井。海棠枝上燕支冷。小院燕双飞。湘帘镇日垂。",
      "薄寒轻似水。慵把阑干倚。墙角杏花残。临风翠袖单。"
    ]
  },
  {
    "id": "adcfe4db3a114c3965ac3ec7f7d6db8b",
    "title": "唐多令 · 秋海棠",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "何处问红妆。花开总断肠。便无风也自悽怆。者是离魂魂外影，有寒月、总昏黄。",
      "巧与借韶光。斜阳冷到窗。奈朱颜已是秋娘。淡染胭脂轻著粉，恁消受、晚来凉。"
    ]
  },
  {
    "id": "adcfe4db3a114c398effaab77704b840",
    "title": "浣溪沙 · 秋千",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "一簇娇红一缕烟。东风装点杏花天。垂阳影里架秋千。",
      "素绮衫飘蝉翼薄，红罗鞋绣凤头尖。踏青偏有许多闲。"
    ]
  },
  {
    "id": "adcfe4db3a114c3923764f56f815647d",
    "title": "踏莎行 · 花朝",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "绿拥螺鬟，青描燕尾。天涯芳信垂杨里。二分春色到花朝，一分先自随流水。",
      "阑曲堪凭，楼高休倚。东风怕到销魂地。莫言对酒便忘愁，千杯难泼愁如海。"
    ]
  },
  {
    "id": "adcfe4db3a114c39d0acd753f87415c1",
    "title": "桂殿秋 · 晚眺",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "帆影去，绿潺湲。鸬鹚飞破白芦烟。闲云来去浑无定，山影依稀日半衔。"
    ]
  },
  {
    "id": "adcfe4db3a114c39df95abeb82d94316",
    "title": "扬州慢 · 题白石小像",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "一代词宗，半生落拓，布衣空老江湖。论先生□□，合伴林逋。记吹得、玉箫声彻，小红低唱，此亦仙乎。□马藤花下，不堪泪洒啼鸪。",
      "暗香疏影，问梅花、消息何如。纵乌帽风流，龙眠图画，但写眉须。三十六陂烟雨，更谁怜、一棹菰蒲。独巢湖一曲，至今犹自追摹。"
    ]
  },
  {
    "id": "adcfe4db3a114c39422839743cc64bc7",
    "title": "念奴娇 · 白荷花",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "天然爱好，却轻妆淡冶，盈盈堪掬。记得杨妃新浴罢，早与安排金屋。水佩低徊，冰肌绰约，可许消尘俗。素娥多态，广寒移去同宿。",
      "不见带雨梨花，迷离疏影外，娇容似沐。只恐西风容易起，写入相思一曲。争似凌波，云鬟雾鬓，映得人如玉。横塘秋悄，相看应妒波绿。"
    ]
  },
  {
    "id": "adcfe4db3a114c39772925ba8a9d8383",
    "title": "台城路和雁邱词",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "扣空秋影函江碧，双双死生相许。矰羽飞来，柔肠遽折，望断潇湘烟雨。斜阳远渡。只垄上西风，尚留咽语。汾水惊泷，至今犹□带凄楚。",
      "谁歌河满古调，为君双泪落，凭吊千古。蓼影分红，残碑晕绿，别有伤心无数。返魂香炷。愿化作鸳鸯，依然飞去。谱入哀弦，一声声更苦。"
    ]
  },
  {
    "id": "adcfe4db3a114c39b27b6ea80c0fc145",
    "title": "减字木兰花 · 舟中晚照",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "盈盈一水。淡绿浓青分燕尾。天际苍茫，不是征人不断肠。",
      "夕阳倒影。风定波平船自稳。碧草迢迢。过了长桥又短桥。"
    ]
  },
  {
    "id": "adcfe4db3a114c39e286eec6df021e5d",
    "title": "醉花阴 · 步漱玉韵",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "午睡偏宜消永昼。香爇金炉兽。花影故迟迟，卷起珠帘，帘外凉飔逗。",
      "敲棋直到三更后。映绿灯红袖。休道不寻思，斗得双眉，暗蹙春山瘦。"
    ]
  },
  {
    "id": "adcfe4db3a114c397833ce2d52909df3",
    "title": "双双燕 · 归燕",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "花朝过了，看帘幕深深，乍喧还冷。雕梁似昨，寂寂绣窗人静。且向花间问讯。怎花亦、无言似恨。飘然渡过前轩，忙煞秋千月影。斜趁。",
      "东风去迅。正结伴归来，夕阳红尽。似曾相识，暗把乌衣重认。认是江山粉本。又无奈、黄昏时近。愁损曲曲柔肠，化作相思寸寸。"
    ]
  },
  {
    "id": "adcfe4db3a114c39d40b880de5ed471f",
    "title": "踏莎行 · 送春",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "草软晴郊，花飞南浦。春归既是春来处。留春无计送春行，行行目断西陵路。",
      "寂寂池塘，深深院宇。年年好景愁中度。今朝才却送愁归，无端又被愁留住。"
    ]
  },
  {
    "id": "adcfe4db3a114c39d5cf24b1b15867bb",
    "title": "相见欢",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "归期总是无期。寄相思。只在淡红芍药、白蔷薇。",
      "人如醉。空垂泪。立多时。不觉隔帘凉透、一丝丝。"
    ]
  },
  {
    "id": "adcfe4db3a114c39e429ae79a6c2787a",
    "title": "如梦令",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "遥夜夜凉如水。晓起冷清清地。小雨一丝丝，欲避愁城无计。",
      "无计。无计。帘外海棠花睡。"
    ]
  },
  {
    "id": "adcfe4db3a114c3947051a91d7df6063",
    "title": "绮罗香 · 雪意，和钱塘吴诵芬",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "雾影低迷，烟痕作态，为酿一天寒艳。清冷如斯，谁把玉奴频唤。看樽前、起舞因风，渐帘外、飞花成片。甚闲情、整日恹恹，望云不远望人远。",
      "是谁高卧偃，不觉光阴暗度，梅花开遍。做不成春，偏向春来消散。问灞桥、诗思谁传，算只有、幽人缱绻。更那堪、白发萧萧，望青山不见。"
    ]
  },
  {
    "id": "adcfe4db3a114c391f37425852f2d4f3",
    "title": "长亭怨慢腊梅",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "饶枝缀、黄金娇蕊。绰有微香，嚼来无味。记取春阑，海棠花下烛频灺。岸容何似，偏未解、垂怜意。不是素心人，怎怪得、朦胧如睡。",
      "古驿。待持将赠远，此去故人千里。江南消息，早又报、时逢腊尾。料应是、笑我冬烘，叹只有、篱边堪倚。莫去逐芳菲，还共幽人垂泪。"
    ]
  },
  {
    "id": "adcfe4db3a114c395f2315ee2167d4ac",
    "title": "台城路儿子受祺通籍后，仍从戎，山左军事方殷，不容以思亲误之，书此以勖其志",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "宫袍不把兜牟换，应怜绝裾温峤。旗拥银螭，符分玉虎，未许刀环唱早。欃枪待扫。愿绘上麒麟，传来画稿。千里燕云，多应回首扰怀抱。",
      "秋风莼脍纵好，便早脱征衫，依旧难了。塞雁归迟，戍人望远，梦里泰山云绕。关山非道。知汝意皇皇，余怀渺渺。月朗明湖，此情应共照。"
    ]
  },
  {
    "id": "adcfe4db3a114c39cba83fb30b310fd3",
    "title": "疏影 · 菊花",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "芳红尽歇。剩逸艳幽香，还更清绝。花瘦如人，情淡于春，阅尽几多炎热。蛾眉虽自伤迟暮，珍重得、此生晚节。对一樽、疏影横斜，酽得醉来颜色。",
      "人道秋光老也，纵霜严露冷，犹任催折。寂寂东篱，几度黄昏，剩有残枝待月。幽人不与怜憔悴，更何许、空山太息。尽断魂、风雨重阳，守我向时孤洁。"
    ]
  },
  {
    "id": "adcfe4db3a114c3957659484efda7389",
    "title": "长相思",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "秋风清。秋云轻。镜里秋人病不禁。秋声枕上听。",
      "秋山青。秋水平。江上秋花送客程。秋潮逐浪生。"
    ]
  },
  {
    "id": "adcfe4db3a114c394c71d622b3e1ea41",
    "title": "转应曲",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "芳草。芳草。绿遍西陵古道。小楼生怕登临。",
      "况值江南暮春。春暮。春暮。帘幕家家飞絮。"
    ]
  },
  {
    "id": "adcfe4db3a114c3987fd27f917ae1650",
    "title": "醉春风",
    "authorName": "唐蕴贞",
    "authorId": "adcfe4db3a114c39d1457b72d1457b72",
    "dynasty": "清",
    "content": [
      "玉碗冰蛆酒。银甲调筝手。甘州歌罢又伊州，骤。骤。骤。南浦春归，小园花落，绿窗人瘦。",
      "蚱蜢瞿塘口。载得相思否。午潮落尽暮潮生，咒。咒。咒。南浦春回，小园花好，绿窗人寿。"
    ]
  },
  {
    "id": "adcfe4db3a47e2657ef92faa8e8ec407",
    "title": "减字木兰花 · 病中",
    "authorName": "张学象",
    "authorId": "adcfe4db3a47e265d1457b72d1457b72",
    "dynasty": "清",
    "content": [
      "病慵思睡。可怜一日长如岁。转转无聊。蹙损蛾眉瘦损腰。",
      "三生缘浅。凤台不遇吹箫伴。写恨盈篇。几度追思李易安。"
    ]
  },
  {
    "id": "adcfe4db3a47e2655db12b3b1608e302",
    "title": "满江红 · 秋夜自伤",
    "authorName": "张学象",
    "authorId": "adcfe4db3a47e265d1457b72d1457b72",
    "dynasty": "清",
    "content": [
      "蕉影横窗，又点染、一番秋色。谁信道、岁华如旧，画楼今夕。天末飞鸿难诉与，帘前明月曾相识。想当初，已误总难追，今无及。",
      "千种事，休重忆。千种恨，书盈帙。叹三生缘薄，泪珠空滴。偏是王郎逢谢氏，不教仙女随张硕。想徒然，满腹尽文章，成虚掷。"
    ]
  },
  {
    "id": "adcfe4db3a47e265174a21fd65bcd5c4",
    "title": "蝶恋花 · 哭严氏甥女",
    "authorName": "张学象",
    "authorId": "adcfe4db3a47e265d1457b72d1457b72",
    "dynasty": "清",
    "content": [
      "断送韶华风雨横。桂茁兰芽，顿使轻轻殒。幄里馀香花下影，燕归犹自呢喃问。",
      "荀倩神伤潘岳咏。凤去台空，留得人琴恨。艳魄芳魂知远近，化为蝴蝶枝头并。"
    ]
  },
  {
    "id": "adcfe4db3ad848c9471e3dcc1c202924",
    "title": "蝶恋花 · 客中感春",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "侬似浮萍漂泊里。不道留侬，到便侬留住。柳絮随风花落处。为侬又惹闲情绪。",
      "红泪抛残无一语。滚滚难描，最是伤春句。试问荼蘼开似许。如何春又将归去。"
    ]
  },
  {
    "id": "adcfe4db3ad848c9afb2b2e81e156501",
    "title": "凤栖梧 · 春草",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "廉纤丝雨春阴重。嫩草平铺，低把金鞍鞚。绿遍天涯无半缝。怜伊岁岁和愁种。",
      "飞絮落花都不动。斗帐微寒，自做池塘梦。明日踏青谁与共。芳郊怕损鞋头凤。"
    ]
  },
  {
    "id": "adcfe4db3ad848c98525ec16f6950a65",
    "title": "荷叶杯 · 归思",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "小立黄昏庭院。难见。残月又如钩。",
      "谁怜独自拥衾裯。愁么愁。愁么愁。"
    ]
  },
  {
    "id": "adcfe4db3ad848c98525ec1603ab5dfb",
    "title": "荷叶杯 · 归思",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "忽听雁声凄警。哀哽。清泪滴罗帏。",
      "小腰应减旧时围。归么归。归么归。"
    ]
  },
  {
    "id": "adcfe4db3ad848c91665e41a83e469f5",
    "title": "画屏秋色重九登姑苏城上作",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "鹤市登高日。舒倦眼、万叠青山攒碧。天外归帆，天际归云，断桥人寂。花草记吴宫、但野烧荒原堆积。且放却、登山屐。听城内哀笳，城边画角，无数通侯高第，建牙荣戟。",
      "追昔。可胜悽恻。麋鹿散、苍茫无极。阖闾基址，淮张宫殿，顿成遣迹。欹帽战西风，凭栏泪湿穷途客。短发萧丝槭槭。诸事总飘零，只有清秋过雁，凄断高楼颜色。"
    ]
  },
  {
    "id": "adcfe4db3ad848c90e977ff816cb5a43",
    "title": "念奴娇 · 题陈其年乌丝词",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "彼髯何也，吐乌丝小字、公然满幅。细嚼高吟三百遍，句句响过哀玉。被冷香残，酒醒灯灺，最怕霜毫秃。而今绝妙，依稀燕泥梁屋。",
      "却忆去岁春风，吴门绝句，数首江烟绿。谓与高人元叹说，许我香奁堪续。吹裂银笙，拓残金戟，一任歌徵逐。何时斗酒，与君泛愁千斛。"
    ]
  },
  {
    "id": "adcfe4db3ad848c93d545500c177bea8",
    "title": "浣溪沙 · 寿云间宗人五十，宗人为相国曾孙，年少从军，兼工书法",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "青鬓童颜五十人。征衫空染洛阳尘。还看使酒傲平津。",
      "丹鼎乍调云母屑，蛮笺初写洛川神。右军书法是前身。"
    ]
  },
  {
    "id": "adcfe4db3ad848c97fd141f788e80ad2",
    "title": "南柯子 · 咏睡鹦鹉",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "绮阁抛红豆，珠帘下玉钩。低垂双翅绿云柔。报道鹦哥睡也，小窗幽。",
      "粉蝶花梢过，流莺枝上愁。凭渠梦到陇西头。怕是醒时多语，不曾休。"
    ]
  },
  {
    "id": "adcfe4db3ad848c9a8cc47ce6fb85384",
    "title": "满江红 · 寿禾中严质人",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "甲子重开，看双鬓、丝丝记取。休回首、高歌亢节，壮怀几许。击碎唾壶冰一片，蠹残书卷香千缕。待葛巾、野服友柴桑，翁为主。",
      "君平肆，谁堪与。子陵钓，空延伫。指南山作寿，苍崖高踞。华萼堂中迷昼锦，鸳鸯湖畔看烟雨。但芒鞋、竹杖偏山川，无他语。"
    ]
  },
  {
    "id": "adcfe4db3ad848c9a8cc47ce7f5e4643",
    "title": "满江红 · 寿禾中严质人",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "彩鹢初停，柳塘外、碧波新涨。更堪喜、寒山夜半，钟声无恙。诗句自疑湘水阔，赋心却在梅花上。愧书生、餐字顿忘饥，神仙饷。",
      "抚瑶瑟，清音漾。最难和，高山唱。况新愁未洗，旧愁重酿。踯躅未能摹俊鹃，伶仃窃愿支筇杖。看穷途、俯首欲无言，萧骚状。"
    ]
  },
  {
    "id": "adcfe4db3ad848c9a8cc47ce10820519",
    "title": "满江红 · 寿禾中严质人",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "泪洒江干，添几尺、桃花春涨。想别后、篷窗千里，布帆无恙。忽寄短书看未了，重挑离恨眉尖上。感君情、缕缕几千言，江鱼饷。",
      "忆昨岁，萍踪漾。恰相遇，同欢唱，更吹箫市里，垆头沽酿。玩世吾从方朔醉，登山君觅卢敖杖。到而今、去住总飘零，真无状。"
    ]
  },
  {
    "id": "adcfe4db3ad848c9a8cc47ce10aba3e3",
    "title": "满江红 · 寿禾中严质人",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "十里芜城，风景异、漫天飞雪。叹半载、蹇驴皂帽，空弹长铗。雁字不传云外信，梅花正忆窗前月。望乡关、咫尺路偏迷，堪呜咽。",
      "画虎志，终消歇。雕虫手，遭摧折。笑寒宵拥被，鹿裘如铁。世态何须防面冷，丈夫原不因人热。看热肠、清泪几销磨，英雄血。"
    ]
  },
  {
    "id": "adcfe4db3ad848c94d915aae25dbf2c7",
    "title": "浪淘沙 · 岁暮风雪客邗江，同家安士作",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "残腊北风骄。雪压江潮。愁多怕听广陵涛。冻折梅花香梦冷，且度寒宵。",
      "孤雁叫江皋。归路萧条。玉钩斜畔影空遥。记取廿桥明月夜，几处吹箫。"
    ]
  },
  {
    "id": "adcfe4db3ad848c9ccc196ffd3286617",
    "title": "贺新郎 · 庚戌九月为既庭师五帙，浪迹燕齐，未获捧觞称庆，隔岁归来，绘云松图补祝，时辛亥正月望后，梅花盛开日也",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "玉磬山房好。算从前、风流文沈，真堪压倒。绝学河汾还记取，莫问蓬莱瀛岛。喜立雪、门庭却扫。欹帽巡檐无个事，索梅花、铁笛舒长啸。谁种就，金光草。",
      "子云阁上欣相召。指狂奴、频年漂泊，雪泥鸿爪。同学少年都不贱，只有侯芭渐老。直愧煞、文章庾鲍。弹铗归来空袖手，话秦松、记得烟云绕。聊绘取，期壶峤。"
    ]
  },
  {
    "id": "adcfe4db3ad848c957120421f30518e3",
    "title": "菩萨蛮 · 渡江",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "六朝都被江潮打。兴亡阅尽今非也。滚滚水东流。难浇万斛愁。",
      "风恬鱼浪簇。帆影摇空绿。往事恨难平。降帆出石城。"
    ]
  },
  {
    "id": "adcfe4db3ad848c9b4e5d33db6ad1645",
    "title": "水龙吟 · 维扬旅店和壁上韵，时壬子清明后一日",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "卖饧时节征尘，淡烟微雨轻相逗。羁怀暗数，客思重悲，泪珠沾袖。锦缆何归，绿杨空遍，也应参透。向雷塘风景。朱楼畔淮，安排带围消瘦。",
      "今夜稿砧别后。香闺幽梦曾知否。银鱼信断，绣帏烟烬，那堪回首。绿鬓全非，青山不老，且衔尊酒。倩邗关阵阵，东风吹落，满街残漏。"
    ]
  },
  {
    "id": "adcfe4db3ad848c9f776ff3210fbcb99",
    "title": "蝶恋花 · 送沈又文随宋荔裳先生入蜀，同伯紫、蛟门、湘草、雪客、纬云、元礼及家方虎作",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "天际巴流锦字缬。栈道云深，好扈严公节。一曲骊驹歌未歇。柳绵乱落疑残雪。",
      "拍遍阑干声正阕。带减堪怜，准傋愁肠绝。玉笛梅花吹又彻。休听杜宇枝头月。"
    ]
  },
  {
    "id": "adcfe4db3ad848c9009b675ee57355ee",
    "title": "风入松 · 旗亭小饮同檗子、亦友、方虎、雪客、古直、法乳",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "青春游侠去江东。六博场中。旗亭对酒花如雪，当垆侧、烂醉吴侬。指点绿杨蘸水，赢他紫马嘶风。",
      "伟长文笔少瑜工。燕市相逢。吹箫击筑悲歌里，谁怜惜、爨后枯桐。只有石头周顗，典衣埋骨堪从。"
    ]
  },
  {
    "id": "adcfe4db3ad848c9805eea5de3df8365",
    "title": "沁园春 · 校镌七十二芙蓉词成，上合肥龚先生，用陈其年韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "我爱先生，兰畹花间，亦复为之。想琼楼玉宇，闲抛锦字，晓风残月，偶逗相思。夺却骚坛，撇残狂客，黄绢重题少妇辞。还须谱，倩银筝翠管，玉轸金徽。",
      "天街露冷烟霏。划不断、柔情世上稀。更兔园春老，宫怀磊落，龙门路杳，人想雄奇。绿野阴浓，碧纱烟笼，拈断霜毫色已飞。堪更羡，笑枝头红杏，压倒前题。"
    ]
  },
  {
    "id": "adcfe4db3ad848c9805eea5dff6db007",
    "title": "沁园春 · 校镌七十二芙蓉词成，上合肥龚先生，用陈其年韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "雅健雄深，公岂逊之，焉数班扬。念纷纷项领，谁能推毂，丝丝烟雨，肯付冥茫。坐有布衣，交怜短褐，灶下芦中也激昂。仗短句，论平津东阁，今日谁长。",
      "追思剧孟欢场。便丞相、车茵醉不妨。况玉筝红袖，分行领取，银箫翠管，逐队翱翔。慷慨悲歌，嵚崎历落，铁板红牙总断肠。还太息，叹书生鹅笼，藩触羝羊。"
    ]
  },
  {
    "id": "adcfe4db3ad848c9805eea5dbe9002ba",
    "title": "沁园春 · 校镌七十二芙蓉词成，上合肥龚先生，用陈其年韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "落魄堪悲，不数江东，二陆三张。况词追屈宋，哀吟入破，年惭终贾，苦调摧藏。清泪如铅，春愁似水，难博欢娱醉一场。堪怜处，恰花开蜀缬，鬓点吴霜。",
      "休嫌犊鼻凄凉。愿击碎、胡琴去故乡。忽传来好句，恍闻凤吹，携归清响，宛奏霓裳。坐炙鹅筝，闲排雁柱，红豆斜拖与绿杨。求益耳，虑买丝难绣，且缀兰香。"
    ]
  },
  {
    "id": "adcfe4db3ad848c907795353e1e1fbcd",
    "title": "五福丽中天贺大司农苍嵓梁先生育麟，次汪蛟门舍人原倡",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "平津阁下笙歌绕，竞说充闾佳兆。摩顶重看，弄獐错写，绣袱春风斜抱。红窗围笑。恰树长琼枝，庭开香草。更值天颜有喜，天上麒麟早。",
      "禁苑莺花未了。五陵方挟弹，侯家小。聪比杨乌，慧同虞荔，谁识韦贤来到。沙堤联步，丹穴高翔，凤毛争好。佳话先传，峥嵘头角少。"
    ]
  },
  {
    "id": "adcfe4db3ad848c967e29db0e611578f",
    "title": "贺新凉旅况自遣，用雪客秋水轩倡和词韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "双鬓萧骚卷。金台侧、旅魂空扬，病魔难遣。只立低徊形共影，况是烛花垂泫。提别绪、春蚕蒙茧。开箧鲛绢浑似锦，裹相思、珠泪成深浅。离恨锁，眉难展。",
      "五陵年少都通显。叹狂生、胡琴击碎，唾壶敲扁。昨夜邯郸曾入梦，惊断寺门荒犬。犊鼻裤、何时其免。饱杀侏儒臣饿死，怪秦皇、不尽烧坟典。肠欲断，西风剪。"
    ]
  },
  {
    "id": "adcfe4db3ad848c9758c9f2a5ec12b6b",
    "title": "水调歌头 · 壬子季夏，海宁朱人远、大梁周雪客、云间宋楚鸿、周鹰垂、王季友、武林卓永瞻、同邑叶元礼，置酒寓斋，招同武塘曹掌公雅集，时掌公初至都门，雪客将归大梁，余南游钱塘",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "痛饮追河朔，击筑喜同游。坐爱黄骢年少，腰下解吴钩。跃马风鬃雾鬣，燃烛哀丝急管，大醉酒垆头。今夜应欢此，无奈理征裘。",
      "玉山倒，铁笛叫，珀光浮。狗屠一半逢场，齐愿筑糟丘。顾曲周郎将去，作赋陈思喜至，衣马盛长楸。衮衮群公在，我独咏归休。"
    ]
  },
  {
    "id": "adcfe4db3ad848c9067c07f639fc06c6",
    "title": "夜行船 · 黄河岸野泊，月下借宿商船柁楼",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "金盘堆起凉天碧。抚澄鲜、夜眠难得。百顷黄芦，千条浊浪，人在柁楼吹笛。",
      "月苦沙清露又白。恍逢挝鼓惊涛立。玉臂乍寒，清辉独冷，应念天涯孤客。"
    ]
  },
  {
    "id": "adcfe4db3ad848c98720e4d855262c0c",
    "title": "摊破浣溪沙秦邮道中",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "千顷盂湖水接天。远山一碧柳如烟。无数布帆随白鹭，下晴川。",
      "淮海风流人不见，空馀缘鬓过流年。且买高邮红玉酒，好停船。"
    ]
  },
  {
    "id": "adcfe4db3ad848c9767611b3b1cbcbac",
    "title": "桃源忆故人怀元礼",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "白杨枫叶俱零乱。旧恨大家难遣。记得年时小宴。京洛浮沉倦。",
      "供愁又阻红绫宴。落魄频呼鹦盏。舌在犹须转战。何处吹箫管。"
    ]
  },
  {
    "id": "adcfe4db3ad848c9e8482b9a97e0c0b3",
    "title": "如梦令 · 客愁",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "昨夜芦花飞絮。闲着江潮不去。拚教梦来寻，暗把红绵泪雨。",
      "且住。且住。又恐雪花点树。"
    ]
  },
  {
    "id": "adcfe4db3ad848c957e9d411194f7b92",
    "title": "法曲献仙音 · 寄王编修季友、董庶常方南",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "董相江都，黑头王掾，同射策金华殿。宫柳飘扬，禁烟摇曳，寒食新词传遍。更人称，携湘管，侍史薰香畔。挥歌扇。",
      "思昨岁、旗亭赌酒，槐树下、击筑弹丝欢宴。转眼到鸾坡，看滚滚、金莲归院。戴笠回车，先焚却、君苗笔砚。纵雄文能似，流落不堪君荐。"
    ]
  },
  {
    "id": "adcfe4db3ad848c9f7722def67f7a199",
    "title": "踏莎行 · 愁",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "着地寻来，无端牵惹。一生锁住眉尖下。如呆似梦复如痴，怜伊倒被心肠挂。",
      "脉脉红楼，萋萋绿野。一江春水茫茫泻。好花明月总怜人，小窗弹破凄凉话。"
    ]
  },
  {
    "id": "adcfe4db3ad848c9f358826111074219",
    "title": "罗敷媚无题，用香严斋词韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "梵字阑干银屈戌，锦瑟欢逢。弹破春风。都在花香鬓影中。",
      "帘前鹊脑烟初散，惜别匆匆。翩若惊鸿。顿隔屏山路几重。"
    ]
  },
  {
    "id": "adcfe4db3ad848c9f3588261c9e9612f",
    "title": "罗敷媚无题，用香严斋词韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "绿熊小簟红蕤枕，春笋亲携。月照窗西。半晌微闻笑语低。",
      "惺忪睡怯兰缸灭，又被荒鸡。惊醒双栖。恼煞霜天哑哑啼。"
    ]
  },
  {
    "id": "adcfe4db3ad848c9f35882615060af9e",
    "title": "罗敷媚无题，用香严斋词韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "双文两小心情减，往事休论。月晕灯昏。记得柔奴污酒痕。",
      "谁家玉笛琼楼下，吹断香魂。一缕温存。也算东君一度恩。"
    ]
  },
  {
    "id": "adcfe4db3ad848c9f3588261b0fc300f",
    "title": "罗敷媚无题，用香严斋词韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "酒阑便忆年时事，彻夜欢娱。锦幕芳襦。销得春风一斛珠。",
      "而今零落谁知道，梦见罗敷。帐冷衾孤。燕子雕梁到也无。"
    ]
  },
  {
    "id": "adcfe4db3ad848c91074455e54ce7fc9",
    "title": "鹧鸪天 · 西湖即事",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "似镜湖光正可怜。六桥杨柳蘸寒烟。朱楼窈窕迷芳榭，石马凄凉冷墓田。",
      "人似玉，酒如泉。朝朝携上木兰船。尽听商妇弹红泪，犹掷歌儿买笑钱。"
    ]
  },
  {
    "id": "adcfe4db3ad848c9619e57498f3f5752",
    "title": "忆旧游 · 寄家方虎翰林",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "桑乾东去路，记玉河烟月几追欢。狗屠和筑客，旗亭尊酒，唱彻双鬟。春风马蹄行疾，一日遍长安。喜孝穆珊瑚，吾家砚匣，已冠仙班。",
      "音书迟白雁，想华清官阙，自异人间。纵漏催莲炬，酒阑猛省，犹欲追攀。只是依人憔悴青鬓损朱颜。传语曲江头，凄凉法曲岂能弹。"
    ]
  },
  {
    "id": "adcfe4db3ad848c9a85df6586c558c8d",
    "title": "百字令索汪蛟门舍人新词",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "金门游戏，向人间唾咳、皆成珠玉。司马愁消方朔倦，傅粉薰香鹿鹿。才子吟红，佳人拾翠，辛柳真臣仆。新词好寄，与君齐被丝竹。",
      "怜余如此飘零，劈笺飞檄，夜夜燃官烛。肠断西泠衰草暮，何况荆高哀筑。驱驾花间，颉颃兰畹，两者先生足。先生不弃，贻予黄绢千幅。"
    ]
  },
  {
    "id": "adcfe4db3ad848c90d8d53897fca507f",
    "title": "绮罗香 · 柬檗子，兼忆茂伦、雪客",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "碧树城西，乌皮几上，脱帽群呼小友。落拓周郎，顾曲时时载酒。记昨年、雪藕初尝，又今年、霜柑暂剖。想书仓、腹笥便便，中原鞭弭吾何有。",
      "平津东阁如云，扫六朝金粉，才华八斗。炊熟胡麻，又斸花间杞枸。红尘里、几堆皂帽，真江畔，一湾春柳。向雪滩、钓叟呼余，余日如君否。"
    ]
  },
  {
    "id": "adcfe4db3ad848c92bb8d6d223db05f2",
    "title": "蓦山溪 · 题樊圻画揖石斋图",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "周旋一室，妒煞嵇康懒。著汝旧青衫，呼石丈、欲浇茗椀。短垣缭绕，染半幅鹅溪，团秋玉，注春泉，架上琴樽满。",
      "松菊当窗，同拌青精饭。开卷斗嶙峋，最难忘、素瓷红盏。公然小揖，莫怪是痴癫，韩陵话，郁林携，不把闲愁管。"
    ]
  },
  {
    "id": "adcfe4db3ad848c96187794d89f37ef6",
    "title": "定西番 · 野菊",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "霜饱篱根苦苡，枫叶炙，冷风轻。乱山横。",
      "采采粗充酿事，寒花凄雁声。布袜香沾孤枕。伴云僧。"
    ]
  },
  {
    "id": "adcfe4db3ad848c96d6e9db19260ded5",
    "title": "望江南题画",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "家山好，沘笔点晴岚。一抹寒林青似黛，几湾烟水碧于簪。",
      "昨夜梦江南。"
    ]
  },
  {
    "id": "adcfe4db3ad848c988bcaf02022ad970",
    "title": "诉衷情 · 寒夜",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "霜华初堕湿红楼。悄坐拥香篝。撩人薄寒天气，清冷怯凝眸。",
      "宝鸭睡，篆烟浮。理衾裯。几声街鼓，万种离愁，都上心头。"
    ]
  },
  {
    "id": "adcfe4db3ad848c99a97efb5b2a9ca1c",
    "title": "望海潮 · 登吴山绝顶",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "吴山如此，真堪立马，怒潮若个曾回。金粉楼台，水犀甲仗，回思旧日长开。指点总销埋。剩湖光潋艳，小住为佳。一片笙歌，城边画舫始移来。",
      "壮怀如许难排。忽银涛卷雪，铁马轰雷。宋寝烟荒，吴宫露冷，两峰南北崔嵬。试进酒千杯。笑白衣苍狗，触处堪哀。恸哭山巅，且扶残醉卧蒿莱。"
    ]
  },
  {
    "id": "adcfe4db3ad848c9c729e206572d41e0",
    "title": "琐窗寒 · 旅梦",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "铜漏初沉，银缸欲烬，角声缭绕。孤枕寒衾，担误心情多少。帐钩才下暗香浓，朦胧月色犹相照。溯关河千叠，音书难寄，家乡空杳。",
      "静悄。兰闺里，愁煞梦儿，归路迷荒草。霎时欢聚，早被霜鸡惊觉。奈愁怀、蓦地重来，把梦一时忘记了。魂销也，又听鸦啼，说与谁知道。"
    ]
  },
  {
    "id": "adcfe4db3ad848c9de9830b32ba10de5",
    "title": "一萼红 · 答闺人寄朱履",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "恰霜天，正旅怀初恶，旧恨叠罗巾。忽展乌丝，密添彩线，贻来朱履殷勤。屈指算、梅开将近，问个侬、何事久依人。楚馆休眠，秦楼莫踏，絮絮叮咛。",
      "欲识相思情味，只粉痕香捻，绡泪朱分。咄汝黔娄，凄凉荡子，怎能消受针神。莫道是、魂销妆阁，天涯荒草更销魂。料尔一分憔悴，记取腰身。"
    ]
  },
  {
    "id": "adcfe4db3ad848c9c78235c325ea18e2",
    "title": "鹧鸪天 · 忆故园",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "螺髻烟青乌桕红。满林霜信白蘋风。漫摇鸭嘴蛛潭侧，斜筑蜗庐笠泽东。",
      "狂欲饮，闷书空。年年旅况客愁中。几时归卧渔庄稳，分付乡心与断鸿。"
    ]
  },
  {
    "id": "adcfe4db3ad848c9e4735e6822316d49",
    "title": "渔家傲 · 望钱塘江",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "江面西风鳞甲细。冰车隐隐轰天际。昔日海门澄见底。蛟龙起。鸱夷怒涌银涛闭。",
      "廿载悲秋摇落里。茫茫百感生江水。沙树汀烟空倚徙。潮平未。从人指点青螺髻。"
    ]
  },
  {
    "id": "adcfe4db3ad848c959d20666050eb14a",
    "title": "摸鱼儿 · 寒夜观剧，演韩蕲王夫人故事",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "舞氍毹、霜天夜冷，画帘银烛如昼。一声河满肠千折，只有青衫依旧。君见否。西陵畔、两家钱赵惟衰柳。霓裳休奏。但红粉英雄，也曾相助，櫑鼓长江口。",
      "空侘傺，验取衣冠优孟。几回灯下搔首。猩绒绣袄芙蓉颊，值得当年消受。揎短袖。人未老、功名莫漫同刍狗。天移星斗。洒珠泪罗襟，悲歌慷慨，拚与销残漏。"
    ]
  },
  {
    "id": "adcfe4db3ad848c9867b742344287060",
    "title": "柳梢青 · 题画",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "曲岸回沙。远汀孤屿，衰柳疏斜。淡写青螺，轻描翠黛，怕染霜华。",
      "酒醒人远天涯。魂销处、烟藏暮鸦。仿佛倪迂，依稀荆浩，秋到谁家。"
    ]
  },
  {
    "id": "adcfe4db3ad848c9be1cd322732012cc",
    "title": "蝶恋花 · 冶湄大令嘲予迟至，戏为解嘲",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "闲画眉峰青未了。懊恨斑鸠，啼断红窗晓。才忆钱塘苏小小。别离依旧东风杳。",
      "怕说西泠双睡鸟。一叶兰舟，载得愁多少。束翠添香幽梦悄。从今打叠重烦恼。"
    ]
  },
  {
    "id": "adcfe4db3ad848c9599a1f32e98a9020",
    "title": "临江仙 · 腊月初度自赠",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "回忆男儿方坠地，学书学剑粗兼。翩翩游侠大江南。看花嘶玉勒，攀柳控金衔。",
      "辗转吴霜惊点鬓，关心壁月晶帘。十年憔悴醒江潭。无情羞白发，有泪湿青衫。"
    ]
  },
  {
    "id": "adcfe4db3ad848c97e6af7f2ceddca11",
    "title": "东风齐著力题绕屋梅花图，寄陆荩思",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "香浸牙签，春生兰叶，苦注南华。东头屋里，况有锦屏遮。羡煞骚茵墨宝，纸窗下、老铁嵯岈。巡檐步，烟蒙曲径，疏影横斜。",
      "格韵转堪夸。图画里，芝岑菊圃增加。玉瓷浅斟，且漫醉流霞。料理三间小屋，先归去、负郭栽花。还疑是，孤山处士，放鹤人家。"
    ]
  },
  {
    "id": "adcfe4db3ad848c9472a8745f29c7313",
    "title": "菩萨蛮 · 题蓝涛画花鸟",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "鹅溪一幅胭脂染。粉堆露洗芙蓉面。靧面学桃花。秋江怜煞他。",
      "枝头闲小鸟。啼断烟波晓。细草间疏红。还多杨柳风。"
    ]
  },
  {
    "id": "adcfe4db3ad848c924343fbf0624e06e",
    "title": "渔父本意",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "鲈乡亭畔钓鱼翁。惯着蓑衣烟雨中。",
      "滩上雪，柳边风。况有吴江枫叶红。"
    ]
  },
  {
    "id": "adcfe4db3ad848c9f9bbe570cac87f56",
    "title": "霜叶飞冬闺，用周清真韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "雁声草草南楼过，齐飞群下江表。兰膏和泪咽空房，小胆添幽悄。渐哀角、霜林催晓。残星数点银蟾小。又寻到深闰，把半枕、孤眠滋味，偏来相照。",
      "凄凄远树烟迷，关山路黑，纵有游魂难到。玉箫彻夜弄新声，辗转伤怀抱。宝瑟钿蝉都弃了。怕弹别鹄离鸾调。拚得朝朝暮暮，鸳枕香消，泪痕多少。"
    ]
  },
  {
    "id": "adcfe4db3ad848c912743874cb69618e",
    "title": "玉漏迟 · 寄吴园次太守",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "新词歌禁苑，香名廿载，汉宫传早。出守前溪，白苎春衫萦绕。记得风流刺史，侧帽影、杯衔清沼。拂袖好。樊川梦短，黄鹂声巧。",
      "枉是鼓铗吹竽，却盼煞吴均，难追欢笑。炀帝宅荒，五湖里、乘烟棹。肠断参军一赋，鬓丝漾、心情未老。春雁杳。几时拾君瑶草。"
    ]
  },
  {
    "id": "adcfe4db3ad848c911e6373b51293c11",
    "title": "烛影摇红 · 除夕",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "隔岁东风，预欺旅鬓添华发。屠苏传遍，守兰缸、怎得消愁法。料是红闺早掩，诉灯花、向伊难说。除非好梦，归去相寻，不教闲杀。",
      "十万笙歌，繁华自趁江潮发。椒盘岁岁忆团圞，剪烛频移榻。那管今宵帐冷，真辜负、爆声喧热。定香桥下，嘱付双鱼，替传锦札。"
    ]
  },
  {
    "id": "adcfe4db3ad848c9078ada70e2113543",
    "title": "解佩令 · 早春听云居寺僧弹琴",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "东风吹鬓，韶光暗去，怕难支、羁怀情绪。自听沙弥拂玉轸，缭垣低处。恍潇湘、泪啼姚女。",
      "灞亭秋老，枫江雁叫，入清商、弹来如许。飒飒凄凉小窗下，浑疑烟雨。问梅花、此情谁诉。"
    ]
  },
  {
    "id": "adcfe4db3ad848c9964faddd7057caa1",
    "title": "偷声木兰花 · 春雪",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "春阴晕墨阑干透。飞絮撒盐萦白昼。宝兽笼香。妆罢梅花縆额黄。",
      "帘前竹压阶难扫。鸳瓦铺明乾鹊噪。红日初生。碧水潜消解宿酲。"
    ]
  },
  {
    "id": "adcfe4db3ad848c96de88fb24d3254d3",
    "title": "虞美人 · 梅影",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "笼烟带月黄昏悄。蘸墨知多少。玉娥睡醒怕东风。背立墙阴移过烛花红。",
      "暗香转被添螺黛。掠鬓霜姿改。天寒漏永几多愁。驿使难凭疏景梦江楼。"
    ]
  },
  {
    "id": "adcfe4db3ad848c9d14ca9f8d18afaf7",
    "title": "小秦王闻笳",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "寒食笳声动地来。小窗鸡叫梦儿回。看看剪纸招魂候，不到沙场也自哀。"
    ]
  },
  {
    "id": "adcfe4db3ad848c9172e5cc4066c39a5",
    "title": "开元乐 · 春梦",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "愁锁长堤芳草，梦回小院梨花。刚道绣茵重展，醒来依旧天涯。"
    ]
  },
  {
    "id": "adcfe4db3ad848c97d4570dad219f33b",
    "title": "清平乐 · 春雨",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "梨花无语。断送春如许。因恁斜阳留不住。变做一天丝雨。",
      "帘前都满苔痕。魂消不等黄昏。柳眼皆含珠泪，山头错认巫云。"
    ]
  },
  {
    "id": "adcfe4db3ad848c9a165d897c436dc5a",
    "title": "春衫泪客怀",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "子规叫初歇。正客怀撩乱，无人猜著。明月楼前，碧桃花下，记当日、烟鬟雾薄。痴如中酒，也都想、日斜妆阁。",
      "心情恶。看翠袖重揾，泪珠弹却。斜压香衾，低垂罗帐，幽梦后、天涯原各。且把断肠提起，拚做杨花，向江南流落。"
    ]
  },
  {
    "id": "adcfe4db3ad848c9988aeb5d649fab2e",
    "title": "浣溪沙 · 初夏",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "懊恼提壶唤客愁。小窗浓绿上帘钩。浅红深白一时休。",
      "闷诉落花莺舌老，闲思著絮柳腰柔。抬将倦眼倚高楼。"
    ]
  },
  {
    "id": "adcfe4db3ad848c9e1c202bf779ff5cb",
    "title": "如梦令 · 幽恨",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "帘外雨狂风骤。幽恨浓于春酒。有泪不教弹，尽把罗衫湿透。",
      "消瘦。消瘦。那个人儿知否。"
    ]
  },
  {
    "id": "adcfe4db3ad848c903699702aab392d4",
    "title": "梦扬州 · 寄酬广陵宗梅岑",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "鲤鱼收。恰钱江、潮涨方休。惯爱书来，整整花前凝眸。展纨素、芙蓉集好，宗资谢朓堪俦。隋堤路，繁华去，柳梢烟锁春愁。",
      "长记群公胜游。有丽句清歌，萧统楼头。击钵弹丝，只恁年年飘流。绿腰纵谱红牙曲，输小香、居士清幽。还记取，卖花声里，梦到扬州。"
    ]
  },
  {
    "id": "adcfe4db3ad848c90c15d7238f26f5d8",
    "title": "醉落魄被酒感赋",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "官亭日暮，柳绵已著斜阳树。心情小恶丝千缕。又值花飞，断送胭脂雨。",
      "唾壶击碎悲难住。银瓶指点尝清醑。雄心肮脏高歌去。",
      "袁伏羞呼，醉拍雕阑语。"
    ]
  },
  {
    "id": "adcfe4db3ad848c962e94d9049002be7",
    "title": "满江红 · 哭合肥尚书",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "江左风流，今尽矣、管弦零谢。谁得似、尚书风度，围棋绿野。执法容台兼礼乐，禁中颇牧筹还借。更东京、党部廿年前，何为者。",
      "东阁闭，开樽夜。平津扫，趋朝罢。忆挥毫对客，词场惊诧。典尽金貂偿酒债，只留兰畹高声价。叹西州、寒食草青青，羊昙话。"
    ]
  },
  {
    "id": "adcfe4db3ad848c99a54ddfc3dc707bf",
    "title": "蕙兰芳引咏珍珠兰",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "夏日恹恹，人睡醒、蕊兰芳馥。暮雨似潇湘，枝叶平分黛绿。旅怀无赖，倚桃笙、恰逢新沐。待携来床伴，细裛清芬簌簌。",
      "盆内丁香，帘前栀子，是儿堪续。更翠钿斜簪，宜衬云鬟绣褥。越罗裁罢，手摇斑竹。只说他，香泛绿珠千斛。"
    ]
  },
  {
    "id": "adcfe4db3ad848c9e3993504bd22cc58",
    "title": "清平乐 · 咏茉莉",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "清芬飘扬。偏与黄昏傍。浴罢玉奴心宕漾。小缀乌云髻上。",
      "定瓷渍水初开。春纤朵朵分来。半晌鬓鬟撩乱，不教贴上银钗。"
    ]
  },
  {
    "id": "adcfe4db3ad848c97ffd4240191732bf",
    "title": "醉春风艳情",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "烟暝兰膏坠。花影帘筛碎。耳听鱼钥漏沉沉，睡。睡。睡。良夜如梭，好天似水，肯辜鹣被。",
      "界粉香腮腻。半蝉乌云髻。眼睃鸳瓦月朦朦，未。未。未。瑞脑重薰，文犀再掠，且休厮觑。"
    ]
  },
  {
    "id": "adcfe4db3ad848c9c8e67f85581ceb66",
    "title": "兰陵王 · 灯下检宋荔裳观察二乡亭词，泫然有作，末并悼王西樵司勋也",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "酒垆邈。往事重提乍阁。银塘外、水涨花深，亭筑乡名映红药。羊肠催梦恶。一枕黄粱睡觉。还追想、曾祭皋陶，杜宇声声怨难索。寻游旧京洛。正吹笛当歌，市箫纨芍。君王重赐君侯爵。",
      "恰熊轼低辗，蚕丛初辟，栈道云深早共约。又谁信今错。漂泊。怎忘却。任衰草西风，瘦琴空削。尤怜十笏堂如昨。怅清狂昙首，同归双鹤。思量旧雨，对灯花里，泪珠落。"
    ]
  },
  {
    "id": "adcfe4db3ad848c9d6b3f01676349328",
    "title": "哨遍听弹琵琶",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "响急秦声，越女休听，何处埋忧地。倚酒悲、床上碎胡琴，正恹恹、驱愁无计。唤狭邪，秃衿短衣行酒，鹍弦夜拨凉于水。听拂面惊沙，沉沉秋雨，知是本师绝伎。似小窗、儿女喁深闺，又起看、霜林落叶飞。慢撚轻笼，斜抹低挑，做些情味。记白草黄沙，桑乾铁骑。穹庐内，风雪偏漻慄。诉关山、便流涕。",
      "喜今夕看花，新愁似梦，半湾逻逤尊前起。转阁住琵琶，伤今吊古，茫茫百感生此。想庭花、玉树小江南，也只为、那一两三声，把家山、一般抛徙。听歌原且无据。婉转筹前调，却疑两岸猿啼雁语，肠断今宵不止。江州司马泪难干，已拚湿、透青衫矣。"
    ]
  },
  {
    "id": "adcfe4db3ad848c9ad2a92ae4f26b619",
    "title": "梦江南肠断",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "肠断也，何处最关情。燕子楼中尘一缕，杜鹃枝上月三更。",
      "教人恨怎生。"
    ]
  },
  {
    "id": "adcfe4db3ad848c9286228ae161b4a8f",
    "title": "减字木兰花 · 久阴",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "春晴无几。断送一春今夏矣。夏雨如春。藏着斜阳不见人。",
      "湿云疑墨。鸠妇笼烟丝乱织。西子含啼。萍叶横铺絮作泥。"
    ]
  },
  {
    "id": "adcfe4db3ad848c95479782cc59c7b8b",
    "title": "行香子 · 归兴",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "莺舌初圆。唤醒啼鹃。叹劳劳、旅鬓徒然。翩其反矣，不受人怜。学嵇康懒，倪迂癖，米痴颠。",
      "收拾残编。早买归船。算匆匆、世事空煎。翩其反矣，且自随缘。觅三间屋，数竿竹，一池莲。"
    ]
  },
  {
    "id": "adcfe4db3ad848c93dbd72626a9bdc8f",
    "title": "玉楼春 · 睡",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "过雨园林铺似锦。洗砚刚留残墨沈。能消白堕只三升，堪爱黑甜尝一枕。",
      "着意东君憔悴甚。春困懒从花下饮。大槐国里正排衙，早被黄鹏惊睡醒。"
    ]
  },
  {
    "id": "adcfe4db3ad848c9ee08f67f0412a849",
    "title": "江城子 · 闺怨",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "芳容消瘦柳腰柔。话离忧。卷帘钩。犹记别时，南浦系扁舟。月誓香盟成底事，千种意，与东流。",
      "从今羞整玉搔头。恨悠悠。懒凝眸。非是落花，时节怕登楼。纵扫双眉青似黛，锁不断，许多愁。"
    ]
  },
  {
    "id": "adcfe4db3ad848c96f60781dda3d4e0d",
    "title": "误佳期离情",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "深锁沉沉院落，睡起鬓丝慵掠。从头细诉订山盟，侬意原非错。",
      "地久与天长，谁料成担阁。呢喃双燕语雕梁，也骂郎情薄。"
    ]
  },
  {
    "id": "adcfe4db3ad848c97a68834f133e633d",
    "title": "满江红 · 羽檄交驰，慨然有从军之志，感而赋此",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "宝剑装成，思燕颔、当年投笔。讵便少、乌号赤兔，流星霹雳。笳吹横天营壁冷，戈错匝地烽烟急。问何为、犹自著青衫，真无策。",
      "射虎恨，难消释。斩蛟志，今须毕。把茶经笛谱，忙忙收拾。生怕死埋白玉麈，且教醉拓黄金戟。看马前、飞檄扫千军，呼杀贼。"
    ]
  },
  {
    "id": "adcfe4db3ad848c967f9e7d8d133b394",
    "title": "采桑子 · 西陵吊苏小，用香严集韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "同心欲结西陵路，一点痴情。占断芳名。应驻芙蓉十二城。",
      "花开花落钱唐住，飞絮风轻。墓草烟生。犹倚垂杨屡唤卿。"
    ]
  },
  {
    "id": "adcfe4db3ad848c90a47fd83f1c19665",
    "title": "一痕沙对镜，和勒山韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "愁画远山镜里。难掩春波帐底。含笑复含颦。肯窥人。",
      "小立妆台悄悄。又被薄情偷照。羞涩却难拚。背郎看。"
    ]
  },
  {
    "id": "adcfe4db3ad848c945fb57a045b74be9",
    "title": "翠华引题湖心亭",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "弦管四围缭绕，楼台三面参差。山色喜晴喜雨，湖光宜酒宜诗。"
    ]
  },
  {
    "id": "adcfe4db3ad848c946782a4954ae858c",
    "title": "美少年夏夜，用棠村词韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "晶帘乍卷时，沉水香千缕。偷弄玉箫声，翻作新愁谱。",
      "不寐倚桃笙，更漏频频数。冰骨自清凉，休倩芭蕉雨。"
    ]
  },
  {
    "id": "adcfe4db3ad848c999b8214382821748",
    "title": "风中柳夏日泛舟湖上",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "十里荷香，水气渐消炎暑。泛画桡、轻盈越女。柳梢晴弄，愁共眉峰语。听莲歌、藕花深处。",
      "堤上郎心，似被湖光牵住。更那堪、沙鸥几点，笛声远唱，遏夏云千缕。待归来、凤箫重谱。"
    ]
  },
  {
    "id": "adcfe4db3ad848c9bd1d501353ebe26a",
    "title": "蝶恋花 · 咏杨梅",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "纨扇生风人衣葛。尝尽樱桃，又过黄梅节。青李来禽闲抚帖。生生啮碎胭脂雪。",
      "冰椀盛来消暑渴。可似杨家，佳果江南绝。点破绛唇才一撮。轻罗色染春纤捏。"
    ]
  },
  {
    "id": "adcfe4db3ad848c93d616be82632ee8f",
    "title": "鹊桥仙 · 七夕雨过，逢冶湄令君初度，置酒庭前，遂成小词",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "流萤暗扑，红兰初吐，过雨玻瓈如洗。制成美锦傲天孙，倩乌鹊、桥边报喜。",
      "宛转西泠，巧逢仙令，歌沸采莲声里。双星今夜挽银河，吹横笛、更浇残垒。"
    ]
  },
  {
    "id": "adcfe4db3ad848c9d108ad3c8a01024d",
    "title": "离亭燕偶忆",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "记得鸦鬟初剪。娇晕额黄低浅。叠枕添香薰翠被，曾把鲛绡偷染。悄悄怕防闲，早被鹦哥听见。",
      "桂子樱桃呼遍。谁锁东风庭院。憔悴章台杨柳色，此际绿阴浓满。懊恼是西陵，牵惹离亭飞燕。"
    ]
  },
  {
    "id": "adcfe4db3ad848c9d3bd9b2092800f71",
    "title": "谢池春 · 柬毛大千广文，兼寄大可",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "大小毛生，岂让谢家池草。验鬓丝、心情不老。马曹萧寂，苜蓿盘空抱，妒歌楼、碧笙缥缈。",
      "劈笺索米，何日寻君醉倒。被晴湖、桃花微笑。堪怜好景，过苏堤春晓。",
      "暮潮回、且乘烟棹。"
    ]
  },
  {
    "id": "adcfe4db3ad848c905dd1be9e7961ccc",
    "title": "一斛珠 · 落花",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "莺捎燕掠。脂残粉褪无人觉。子规昨夜来相约。行遍江南，红雨纷纷落。",
      "斜阳一片闲池阁。卷帘休骂东风恶。马嵬青冢都萧索。料得黄昏，一样怜飘泊。"
    ]
  },
  {
    "id": "adcfe4db3ad848c932ad97e1deeb65df",
    "title": "渔家傲",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "艾虎钗苻悬百结。兰桡重泛菖蒲节。影漾湖心清又彻。无休歇。子规枝上声声血。",
      "瘗玉埋香魂断绝。银涛江上空呜咽。莫把灵均闲话说。春纤捏。半湾逻逤沉檀屑。"
    ]
  },
  {
    "id": "adcfe4db3ad848c90cd4a02bcb5f1bd0",
    "title": "青玉案 · 春夜张灯饮碧桃花下",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "离魂倩女东风起。笼夜月，情无底。人面去年谁与比。暗怜小玉，重思崔护，深院愁如水。",
      "太湖石畔苔茵洗。凤胫灯寒藏树尾。只恐似他轻薄死。故烧红烛，满斟玉斝，狼藉胭脂里。"
    ]
  },
  {
    "id": "adcfe4db3ad848c90cd4a02bb870a7bd",
    "title": "青玉案 · 春夜张灯饮碧桃花下",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "谡谡涛声耳畔过。好梦北窗吹破。弄笛弹琴惟一个。枕流漱齿，科头濯足，片石堪趺坐。",
      "高披鹤氅烟霞堕。濯濯王恭还似么。手种龙鳞今已大。拂衣元亮，挂冠弘景，招与松间卧。"
    ]
  },
  {
    "id": "adcfe4db3ad848c9a53d1071abe2e9df",
    "title": "春从天上来旅食钱唐，喜家果亭叔典试南来，于其出闱也，赋一词赠之，时乙卯九月十日",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "坐拨鹅笙。望凤阁銮坡，恰是蓬瀛。人间天上，绛幄银屏。回头蓦听歌声。记当年鼓瑟，历城下、连榻宵停。到而今，更一番憔悴，着意飘零。",
      "九霄忽飞彩仗，正桂子三秋，露冷西泠。摇曳宫袍，起居八座，满床牙笏堪擎。喜班中玉笋，平添取、一半参苓。返瑶京。两行莲炬，分照西清。"
    ]
  },
  {
    "id": "adcfe4db3ad848c9db8c845498dfadd7",
    "title": "减字木兰花 · 题牛潜子郡丞小照",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "青衫司马。船泊芦花枫叶下。何事投竿。也向西风烟水寒。",
      "鐏罍图史。箬笠蓑衣谁似此。为语君侯。濯足须从万里流。"
    ]
  },
  {
    "id": "adcfe4db3ad848c96ec4c86921316835",
    "title": "醉桃园题章子鹤竹溪徜徉图",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "蒹葭秋水人如玉。闲傍轻鸥栖宿。偃仰浅莎一曲。个个琅玕绿。",
      "竹溪逸兴无人续。都被红尘拘束。爱煞先生清福。恍惚真羞仆。"
    ]
  },
  {
    "id": "adcfe4db3ad848c9e4bca6392fc20aac",
    "title": "倦寻芳客武昌赠歌者杨郎",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "烟迷鄂渚，露湿樊山，小春时候。琥珀才浮，滉漾酒船如绉。月落声随雁柱涩。影怜人比黄花瘦。最堪愁，把衣香褪了，薄寒初逗。",
      "叹蓬瀛、一番清浅，铅泪消磨，青衫依旧。擪捺骊珠，喁喁儿女窗窦。骚屑漫须抛玉笛，欢娱且自拈红豆。更难忘，屏风立地，个人还幼。"
    ]
  },
  {
    "id": "adcfe4db3ad848c9d8d3e6f63edb3cfe",
    "title": "展凤凰台上忆吹箫为梁万倩题方邵村画竹林书屋",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "筛月笼烟，拂云捎粉，琅玕环绕墙头。正幽人睡熟，初卷帘钩。坐拥骚茵墨宝，红尘外、车马都休。山房好，鹅溪一幅，点染清秋。",
      "飕飕。潇湘南去，便渭川千亩，也为侬留。更干霄戛玉，遥和书楼。万籁萧萧静也，还舒啸、醉豁眸。难消受，百城南面，忘却闲愁。"
    ]
  },
  {
    "id": "adcfe4db3ad848c931e5e340109923e8",
    "title": "万年欢 · 赠长白成侍中",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "羽猎期门，念长杨作赋，曾霏琼雪。铁板擂槌，重见曹刘豪发。金戟珠丸容易，算只有、雕龙称绝。凄凉煞、白柳黄羊，从骏马收骨。",
      "六博弹棋未歇。料名士英雄，真个难别。挥麈披襟，不数六朝人物。看取槐厅联步，那换却、彩毫霞袜。人争羡、金紫神仙，玉河管领烟月。"
    ]
  },
  {
    "id": "adcfe4db3ad848c9a5125ece3612d1ea",
    "title": "月华清 · 题陈其年填词图",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "翠螺调墨，蕉叶迎凉，细写乌丝蚕茧。都道我，一生贪看，桃腮腻脸。怪髯奴、也撚霜毫，凝盼着、真真低唤。应恋。听偷声减字，霓裳重按。",
      "玉宇琼楼非远。羡徵车似水，子初荐。敕使填词，早遣宫娥传遍。猛惊醒、残月晓风，重回首、酒旗歌扇。休怨。拚青衫已老，紫罗今换。"
    ]
  },
  {
    "id": "adcfe4db3ad848c911afb965f27bcc4b",
    "title": "减字木兰花 · 题兰陵龚节孙种橘小照",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "移家罨画。玉女张公曾共话。残醉重扶。爱向霜前看木奴。",
      "此生狂绝。熟读离骚兼射猎。画得千头。也傲山中万户侯。"
    ]
  },
  {
    "id": "adcfe4db3ad848c93ca248db3d6c78f0",
    "title": "临江仙 · 赠元肃敬仲",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "蜡凤骑羊年甚少，连枝琼树翩翩。摩挲丹桂意飘然。姮娥亲嘱咐，一对小神仙。",
      "红豆数声檀板歇，绿衣舞出堂前。难兄难弟不虚传。宫花明日赐，分插帽檐边。"
    ]
  },
  {
    "id": "adcfe4db3ad848c9af7174dab66d184b",
    "title": "踏莎行 · 题范廉夫松下小照",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "范叔寒耶，宽衣博带。科头箕踞长松外。笼鳞战罢咽涛声，琤琮不减笙簧派。",
      "击筑相从，破琴未改。休休莫莫凭他怪。松风一枕熟黄粱，御沟桥下春如海。"
    ]
  },
  {
    "id": "adcfe4db3ad848c9f6080ed6482d7b82",
    "title": "天香 · 龙涎香",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "璇室瑶窗，海天良夜，睡鸭朦胧初起。凤脑烧残，鲛绡裹罢，别是一番滋味。玄霜捣就，被一缕心烟萦系。梦绕芙蓉帐内，魂消水晶宫里。",
      "年时雀台分矣，秋风又遇湘中娣。雾湿云鬟，泪滴莹莹青绮。蚕蠋聚精欲化，正月明、风细冷如水。迷迭输他，甲煎添未。"
    ]
  },
  {
    "id": "adcfe4db3ad848c93b30a5953e4b8523",
    "title": "水龙吟 · 白莲",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "银塘斜织疏烟，薰风吹送湘娥面。亭亭翠盖，淡妆依约，蓦然相见。素袜凌波，圆珠泻露，清芬难散。看沙边宿鹭，惊飞扑漉，却还被，伊遮断。",
      "道是玉奴新浴，又无端、抛残团扇。猜红怨绿，千丝并蒂，满池葱茜。风细月明，六郎回去，眼波一线。待停桡珠浦，碧筒相吸，为偿私愿。"
    ]
  },
  {
    "id": "adcfe4db3ad848c9d4db4456e217f9cc",
    "title": "齐天乐 · 暮蝉",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "疏林遥挂斜阳淡，抱叶哀吟凄楚。小着冠緌，疑披雾縠，羞学柳塘蛙鼓。螳螂休怒。看咽露餐霞，清商徐吐。庭树依依，关心似诉人间暑。",
      "小楼横连竹苑。荷香闻十里，红尘犹舞。榆荚阴浓，槐花雨糁，任尔潜栖弱羽。晚凉稍阻。想无数寒螀，谁为做主。趁炎趋热，人情浑似汝。"
    ]
  },
  {
    "id": "adcfe4db3ad848c9dd8e97b02a042711",
    "title": "桂枝香蟹",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "香粳初熟。堆碧浪黄云，苓箵断续。八戟横霜，截取脂膏似玉。五湖鲑菜关心甚，最难忘、渔灯茅屋。蓼垂沙岸，烟生芦渚，啮残新谷。",
      "被酒愁肠还自触。想茱萸高会，葛巾堪漉。白破双鳌，狂叫老饕惟仆。结网牵船曾有约，待回去、溪坳小筑。莼鲈共汝，吴江枫冷，洞庭橘绿。"
    ]
  },
  {
    "id": "adcfe4db3ad848c925c8b859172cbae3",
    "title": "摸鱼儿 · 莼",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "惹江东、季鹰归去，只三泖五湖路。年年惯做秋风伴，碧缕愁牵烟雾。愁何莫。君不见、霜摧菰米莲房露。留伊少住。恰鲈脍方残，霜柑又好，一样系情处。",
      "堪惊也，惟有波漂蘋末。那禁几番风雨。还从碧涧忆莼羹，脂滑晶莹无数。休回顾。君不见、芦花瑟瑟迷寒渚。犹闻人语。问食品厨娘，银丝冰缕，应为尔添箸。"
    ]
  },
  {
    "id": "adcfe4db3ad848c96d6081db837780cb",
    "title": "贺新凉何梅庄太守招集江淮同人，公宴长安邸中，即席赋赠",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "满泛觥船酒。尽占断、沉沉街鼓，当筵红豆。东阁观梅诗兴好，更擅才华八斗。恰逢着、小春时候。回首兰亭风日美，念书从、宛委山中授。钱一个。今何有。",
      "霜摧宣武门前柳。看多少、邹枚词客，徵车辐辏。咸向纱橱听玉笛，急管哀弦徐奏。只当日、庐陵堪偶。白练裙拖鹅换字，爱使君、醉染霜毫透。谁不羡，会稽守。"
    ]
  },
  {
    "id": "adcfe4db3ad848c9f18d84469fb8da99",
    "title": "沁园春 · 砚池",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "湘竹生烟，剡藤铺雪，昼日初长。正梦吐江花，文成掷地，霞霏凤味，草圣称狂。石黛方添，隃麋再蘸，洒出龙蛇又几行。虾须卷，看杨花点点，飞入池傍。",
      "一泓澄似沧浪。但秋水、南华注两章。见翡翠床边，眼回雊鹆，珊瑚匣底，苔绣鸳鸯。群玉山头，沉香亭北，游戏人间翰墨场。吾倦矣，凭他妃子，去舞霓裳。"
    ]
  },
  {
    "id": "adcfe4db3ad848c95dd2b564155c88cd",
    "title": "洛阳春寒夜同王惟夏、叶九来、李武曾、饮家华隐兄寓斋，用六一居士韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "霜浓烟瓦寒鸦语。惹炉烟频炷。酒香易水爱燕山，红滴槽床雨。",
      "羊裘不暖犹添絮。乱乡愁无绪。荆高市上且弹丝，问屠狗、曾逢否。"
    ]
  },
  {
    "id": "adcfe4db3ad848c94048cf4eb6bf0759",
    "title": "百字令寿大司寇宋公",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "尚书红杏，念隃麋醉染，双鬟争羡。宣武门东开邸第，疏柳两行葱茜。女乐生徒，碡簪珠履，夜夜张灯宴。鹦哥能说，雕梁又来双燕。",
      "追忆报法霜严，青蒲白简，岳耸延英殿。帝曰皋陶惟汝弼，草绿园扉都遍。萧相功高，于公门大早，筑沙堤换。回头笑问，梅华赋是公擅。"
    ]
  },
  {
    "id": "adcfe4db3ad848c93789838721d0b3bd",
    "title": "锦帐春 · 赠苗哥",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "秋碧堂前，笙歌缥缈。谁拥出、骑羊人小。天生成，多福慧，看江花梦了。彩毫频扫。",
      "陶縠题诗，君苗留稿。还只羡、麒麟騕袅。算将来，登凤阁，问宫袍著早。年才多少。"
    ]
  },
  {
    "id": "adcfe4db3ad848c9bd1b8012b6a8b07d",
    "title": "探春慢 · 己未新正四日，东华门道上，同陈其年并辔作",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "宫树藏鸦，禁烟着柳，东风刬地吹破。宝马嘶来，款尘飞处，画毂雕轮无数。雉尾晴云迥，喜辇道、方回卤簿。而今漫说，长杨谁是，子云独步。",
      "好把鞭梢微亸。指殿阁崔巍，半绕香雾。碧眼髯奴，白头宫监，来往频敲腰鼓。废苑妆楼改，惹一段、闲愁眉锁。说尽消沉，恰去江郎词赋。"
    ]
  },
  {
    "id": "adcfe4db3ad848c9f831698bfee0598b",
    "title": "满庭芳 · 元夕陪司农公观灯小饮",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "鸳瓦楼明，水晶帘卷，踏歌声正喧哗。金凫银燕，曲曲小屏遮。掩映蕉林书屋，照牙签、玉轴堪夸。还妆点，六朝胜事，移上碧笼纱。",
      "开元全盛日，传柑灯市，渔鼓频挝。且衔杯低唱，追数繁华。最喜九衢灯烛，阑珊也、尚拨琵琶。朱阑转，星毬万点，大树烂银霞。"
    ]
  },
  {
    "id": "adcfe4db3ad848c97fc4af301fc45ce7",
    "title": "孤鸾为尤悔庵悼亡",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "乱鸦啼歇。正钿瑟空弹，凤箫声咽。为忆梁鸿举案，向谁重说。梦到故园庭院，恰漫天、谢庭飞雪。枉自金门待诏，怅椒花颂绝。",
      "想少君、德曜芳名揭。羡官诰五花，九霄重接。怎向瑶池去，惹安仁凄切。回头玉河春暖，又看看、芳菲时节。吟取哀蝉落叶，增几茎华发。"
    ]
  },
  {
    "id": "adcfe4db3ad848c9de81bb82d06f23b3",
    "title": "贺新凉岳州大捷，上以二月二日宣凯，是日大雪",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "雉尾霞如绮。恰天边、巴陵露布，随风偕至。铁骑蹴云开辇道，下界欢声鼎沸。应不数、棘门儿戏。熊耳山高齐积甲，笑从今、白占升平世。花六出，真祥瑞。",
      "歌传黄竹君王喜。看重重、水晶宫殿，璇铺珠缀。更向瑶台高处望，疑布江边鱼丽。想空壁、三千如是。舞罢玉龙纷彩伏，晃银鲜、片片遥空坠。铙竞唱，催征骑。"
    ]
  },
  {
    "id": "adcfe4db3ad848c9d1bb4a1af31e3495",
    "title": "琐窗寒 · 奉和司徒公寒食悼亡，次原韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "禁火清明，春归天上，空传佳丽。梨花飞雪，吹落阑干如绮。掩流苏、环佩姗姗，壁间遗挂生绡腻。剩千堆麝粉，子规啼煞。柳绵初起。",
      "遥睇。纱窗畔，恰宝镜尘封，瑶台迤逦。彩鸾飞去，红杏词添憔悴。怅蕉林、退食归来，返魂香冷薰笼倚。漫伤神，奉倩诗成，只裹珍珠泪。"
    ]
  },
  {
    "id": "adcfe4db3ad848c9ecbb0ddfd5d86cea",
    "title": "玉簟凉己未七夕，和其年韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "菡萏生香。望禁柳烟浓，未似江乡。穿针当此夕，漫亸却钗梁。纵今莲漏夜永，金门客、谁许清狂。只别院，有红牙齐拍，同唱伊凉。",
      "清光。玉绳低转，银汉斜横，牵起愁海难量。拥衾和月睡，且闲闭云窗。双鱼音信都断，怎能够、梦到回廊。风露里，怕天边、啼损残妆。"
    ]
  },
  {
    "id": "adcfe4db3ad848c93dab3bc58bf524b1",
    "title": "绮罗香 · 燕京市上得佛手柑，贻棠村公并缀此词",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "抹丽馀香，霜柑未破，月冷苑墙宫树。刚挂银鱼，转忆蕉林深处。妒橙黄、纤手初擎，羞橘绿、樱桃微注。最堪怜、瓯越才来，北方佳果还如许。",
      "故园莼菜渐老，青李来禽又过，应添愁绪。酷爱清芬，闲写断肠新句。江路远、红友无凭，倩乌丝、苔笺裹去。笑连枝，合掌和南，散花深夜雨。"
    ]
  },
  {
    "id": "adcfe4db3ad848c922338ada9f2acf9f",
    "title": "解连环 · 用李十九武曾韵，送孙恺似之凤阳",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "昨宵凉雨。舞馋蛟乱叶，激成凄楚。何况是、衰柳旗亭，绾皂帽青衫，一鞭回去。未酣邯郸，且莫付、龟兹小部。向濠梁、暂赋依刘，曾记征衣着处。",
      "狗屠共谁问否。惜李郎才调，神伤卫虎。到官阁、醉染隃麋，谩劈阮吹箫，辟寒避暑。闲话莼鲈，又牵惹、离愁如絮。待看花、宴吃红绫，去天尺五。"
    ]
  },
  {
    "id": "adcfe4db3ad848c9cc15af5e2155cc21",
    "title": "念奴娇 · 中秋饮蕉林书屋，用其年韵，时京师地震不已",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "九秋刚半，望天边云影，淡烘黄月。擪笛弹丝豪兴减，宛转愁肠凝结。庾亮楼头，马融帐底，坐等姮娥出。露浓衣冷，应怜照见华发。",
      "徒剩断甃颓垣，六街三市，犹恐巨鳌掣。拚向糟床倾腊酿，齿沁霜桃如雪。深锁银蟾，浅笼玉兔，不放鲛绡裂。冰轮碾碎，有谁能诉瑶阙。"
    ]
  },
  {
    "id": "adcfe4db3ad848c9f44adbc97f900644",
    "title": "归朝欢寿吴母徐太夫人，为同馆吴青坛赋",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "荔浦归来帘不卷。青犊千群传羽箭。追思鹤化广陵涛，廿年黄鹄歌成怨。凤毛今喜见。彩衣犹带御香浅。待重来，板舆昼捧，早自看花遍。",
      "千岁冰桃琼液溅。嘹亮笙箫声近远。锦筵开处记调羹，霜螯雪鲙金刀断。龙池鸾诰显。红绫春饼曾相荐。最难忘，双驹绕膝，绛蜡烧银剪。"
    ]
  },
  {
    "id": "adcfe4db3ad848c934e95fc39389b73c",
    "title": "百字令棠村公席上咏米家灯，和其年韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "晶帘才下，掩红篝翠幕，曲栏低亚。燄吐兰釭花结蕊，人倚纱屏如画。烟缕香尘，縠裁宝雾，遮莫分真假。闲来斗巧，虫鱼历历堪写。",
      "应忆天宝年时，开元盛日，小试传柑夜。金燕钿蝉曾不再，只剩霜浓鸳瓦。喜值良宵，春灯百盏，背立华堂下。火阑珊处，旧愁今夜重话。"
    ]
  },
  {
    "id": "adcfe4db3ad848c96431967b6fb07c4c",
    "title": "摸鱼儿 · 咏窝丝糖，糖出旧内遗制，今一白头老监尚能为之，然已退居西山，恐此后便成广陵散也",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "是何人、丝丝糅熟，螺蚊一缕堪理。铜驼阅尽兴亡泪，只向筵前争嗜。春灯市。犹曾记、天街夜静龙楼底。茫茫对此。叹头白宫人，昔难觅处，弱雪又沾齿。",
      "松如许，休问厨娘食品，漫怜旧监遗制。饧箫轻弄东风软，好请玉卮娘子。浑难似。且说与、饼师可似闽中荔。南朝轶事。看腻粉堆盘，老饕狂叫，剪却愁肠细。"
    ]
  },
  {
    "id": "adcfe4db3ad848c93c2a8e43c5383a15",
    "title": "河满子 · 春夜棠村公席上观小伶演剧，同蛟门赋",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "小部钧天夜奏，听来如醉春酲。赢得司空曾见惯，偏爱杜牧多情。记取当筵红豆，能消几束吴绫。",
      "锦瑟初停再鼓，琼丹细酌还倾。剩有鲛人珠一颗，彩鸾驾出云軿。惆怅马融帐底，风流那减安陵。"
    ]
  },
  {
    "id": "adcfe4db3ad848c9b79215ab64c9a41c",
    "title": "菩萨蛮 · 题蝶庵词，寄阳羡史云臣",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "浓阴欲洗桐花甃。旗亭一曲抛红豆。唱到蝶庵词，开残芍药时。",
      "子规啼不住。归梦牵人去。烟艇几时移。从君罨昼溪。"
    ]
  },
  {
    "id": "adcfe4db3ad848c9ef6a09a58df7c1d8",
    "title": "秋霁 · 九日灵佑宫登高，和棠村公作",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "戏马台荒塞雁杳，珠宫罩却烟霭。市上吹箫，垆头击筑，旧日酒徒谁在。朝衫典却，只馀双鬓西风外。嗟索米，辜负题糕，触目愁无赖。",
      "呜驺喜至，佳客携樽，宣武风流叹难再。倚高寒、帝京千里，桑乾水绕浑如带。休蹙眉心远黛。且凭杰阁，西山爽气飞来，萧萧落木，静闻天籁。"
    ]
  },
  {
    "id": "adcfe4db3ad848c9a5af2f7f140dab26",
    "title": "浪淘沙 · 咏万年冰",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "玉柱一重重。不响净琮。水晶殿阙晓朦胧。钩取莹莹方寸铁，何处蛟宫。",
      "香雪满帘风。寒压芙蓉。绿云轻刻小金虫。移向妆台偎翠袖，巧夺天工。"
    ]
  },
  {
    "id": "adcfe4db3ad848c917665aa27c41f692",
    "title": "貂裘换酒寄梁冶湄，时擢延平守",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "曾记西湖醉。恰清明、画桡箫管，满城桃李。小住为佳垂手别，越鸟燕云无际。羞割肉、一官如寄。别后双鸿时见忆，奈君腰、久折伤流辈。乘五马，便应喜。",
      "鸥眠波冷衰荷醉。响渔叉、月明花港，儿童歌起。残碣菊香坟尚在，半阕凄凉何已。真好事、惟吾与子。抛却杭州今已去，想勾留、一半烟和水。闽州荔，又尝矣。"
    ]
  },
  {
    "id": "adcfe4db3ad848c9e692f98bbc2f1bec",
    "title": "五彩结同心荔支",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "星毬颗颗，繁实离离，蛮雨做将炎热。谁绾同心扣，早衔到、锦树枝头相结。筠笼小摘堆常满，倩纤手、玉人徐揭。红衣褪，琼浆斜进，齿陡惊寒彻。",
      "水晶瓦似冰雪。且漫言，一骑软尘曾接。挂绿名偏好，还输与、颜比石榴裙褶。饱餐三百君休讶，较佳果、杨家迥别。记玉奴初酲，卯酒乍启，朱唇微啮。"
    ]
  },
  {
    "id": "adcfe4db3ad848c904abe3436f9bacf0",
    "title": "减字木兰花 · 鹧鸪",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "桄榔叶暗。旅客频惊声一唤。月黑前滩。懊恼人间行路难。",
      "荒烟苦竹。占个山头常独宿。最是钩辀。偏与啼猿一样愁。"
    ]
  },
  {
    "id": "adcfe4db3ad848c9881d5d9b2a1ed15d",
    "title": "月华清 · 白鸥",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "踯躅花明，马缨叶暗，记曾玉羽栖处。赚入瑶阶，却被珠娘留住。合倩着、妙手边鸾，画黑白、分明千缕。休怖。待岭表归来，香粳饲汝。",
      "离却黄茅苦竹，早月黑滩昏，蛮江飞渡。移傍雕栏，输与鹦哥能语。留住取、孔雀屏开，沾几点、绿蕤红雨。无绪。试开笼放尔，愁消几许。"
    ]
  },
  {
    "id": "adcfe4db3ad848c99ae89db22950e28f",
    "title": "贺新凉题顾舍人侧帽投壶图，次成侍中原韵",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "作达何妨耳。任猜嫌、六朝人物，过江门第。稷契许身原不薄，争识乃公此意。也只要、一人知己。匣冷鱼肠壶注矢，倩谁侬、揾住英雄泪。看写照，情如水。",
      "记曾绮席同沾醉。笑回头、夷门渐老，不逢无忌。胡粉搔头聊自噱，击筑弹丝而已。闲共话、拂衣追悔。宫柳轻烟寒食近，盼仙韶、再奏龙池里。游侠传，君休记。"
    ]
  },
  {
    "id": "adcfe4db3ad848c9fe99c6fefd19708c",
    "title": "高阳台 · 西湖感旧",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "葛岭苔荒，孤山鹤去，重来漫醉觥船。屈指繁华，笙歌不似当年。酒垆依旧人何处，上裙腰、草绿堪怜。转凄然，多少坟头，石马嘶烟。",
      "踏青犹记曩时路，但柳迷花港，燕触风帘。遮莫消凝，新愁更锁眉尖。蓬莱梦短心情懒，放轻桡、且伴沤眠。莫憎嫌，刚度刘郎，又到桃边。"
    ]
  },
  {
    "id": "adcfe4db3ad848c90f414becb36f6675",
    "title": "百字令题竹垞图",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "春明梦断，小长芦、重整数间茅屋。晴日疏窗烟缕散，浅露一丛寒玉。扑鹿沙沤，惺忪岸柳，暗水当门缘。曝书亭子，与谁消夏同曝。",
      "恰喜短棹频过，深杯屡把，不远江乡曲。细按蘋洲渔笛谱，醉劈蛮笺十幅。衮衮诸公，万人海里，只是相争逐。输君高卧，垞南垞北皆竹。"
    ]
  },
  {
    "id": "adcfe4db3ad848c9247198546ad9cb94",
    "title": "蝶恋花 · 画眉鸟",
    "authorName": "徐釚",
    "authorId": "adcfe4db3ad848c91c54985ec59b469d",
    "dynasty": "清",
    "content": [
      "春锁阑干小睡足。粉粉朱朱，巧映斑斑竹。不许鹦哥为眷属，雕笼自踏连枝木。",
      "斜带远山新似沐。老去秋娘，输与双蛾蹙。宛转啼声防断续，黄鸲偷却眉心绿。"
    ]
  },
  {
    "id": "adcfe4db3ade3cb8f29ff18e3ff67707",
    "title": "点绛唇",
    "authorName": "杨琬",
    "authorId": "adcfe4db3ade3cb8d1457b72d1457b72",
    "dynasty": "清",
    "content": [
      "小雨初收，野波清浅明如镜。荻花千顷。细响穿幽径。",
      "半杵晨钟，欲被风吹冷。听来近。寺藏松顶，玉塔玲珑影。"
    ]
  },
  {
    "id": "adcfe4db3ade3cb8e47ed8e6e1319ece",
    "title": "高阳台 · 题顾羽素表姑《绿梅影楼填词图》",
    "authorName": "杨琬",
    "authorId": "adcfe4db3ade3cb8d1457b72d1457b72",
    "dynasty": "清",
    "content": [
      "画阁连云，疏帘隔梦，人间无此高寒。石瘦苔荒，一轮冻月团圞。悄然万籁声俱寂，凭烟痕、绿上毫端。对横枝，依约微吟，画损阑干。",
      "深宵不用银缸照，爱横斜疏影，写向冰纨。仿佛瑶妃，半鬟香雾初干。披图忍读琴清句，侍慈帏、画卷曾看。听烟梢，翠羽飞来，同话心酸。"
    ]
  },
  {
    "id": "adcfe4db3ae4d2e599c92dfccb59f2aa",
    "title": "杏花天 · 晚眺",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "柳丝丝外天涯路。谩长是、朝朝暮暮。玉龙哀曲难重度，怨入琵琶拨处。",
      "便斩却、相思万树，争禁得、良宵风雨。不如依例甘虚负，深锁连环屈戍。"
    ]
  },
  {
    "id": "adcfe4db3ae4d2e50f05727909dbac3c",
    "title": "八六子 · 登楼",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "怕登楼，困人天气，啼莺阑外句留。算如梦如尘柳絮，无花无酒清明，踏青旧游。新声听彻凉州。",
      "夜月半含窗影，朝云早上帘钩。肯暗传，玉郎共春长好，黛眉妆晓，红牙歌笑，那知一换一番春老，蓦天蓦地闲愁。谩凝眸，东风不如去休。"
    ]
  },
  {
    "id": "adcfe4db3ae4d2e50329a2a8709892c0",
    "title": "蝶恋花 · 岁暮有咏",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "雪勒馀寒春意少。一觉扬州，到处销魂早。庾信愁多潘鬓老。梅枝怕见青禽小。",
      "极目烟波迷远道，何事东风，又绿瀛洲草。不是天涯归梦杳。悠悠教向谁边好。"
    ]
  },
  {
    "id": "adcfe4db3ae4d2e50329a2a8feb3d5ec",
    "title": "蝶恋花 · 岁暮有咏",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "晓日流苏帘影碎。懒起梳头，镜里成憔悴。判更温馨添锦被。惊魂长是愁无寐。",
      "酒可忘忧宜小醉。争奈金樽，都化歌边泪。斜倚熏笼偎暖意。朝寒悄悄侵红袂。"
    ]
  },
  {
    "id": "adcfe4db3ae4d2e50329a2a8de3e8c2d",
    "title": "蝶恋花 · 岁暮有咏",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "炉鸭香销清漏静。燕子将雏，华屋新巢定。扑面东风吹酒醒。海波万里春潮涌。",
      "雪满平沙云树迥。莫倚危阑，怕见孤鸿影。独立苍茫悲断梗。炊烟明灭荒村暝。"
    ]
  },
  {
    "id": "adcfe4db3ae4d2e50329a2a8de771c3c",
    "title": "蝶恋花 · 岁暮有咏",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "向晚风来天又雪。未是春归，已是春怀恶。百草千花愁寂寞。隔帘乍报梅英落。",
      "万种缠绵抛不却。便不思量，争不思量著。入夜霜钟敲更切。玉楼高梦浑惊觉。"
    ]
  },
  {
    "id": "adcfe4db3ae4d2e5db996d6dc092b645",
    "title": "生查子 · 晨起",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "侍女莫催妆，妆镜尘生缬。镜楼当远山，望远心先折。",
      "悄地卷重帘，偷骂东风恶。帘底乱飞花，帘外双胡蝶。"
    ]
  },
  {
    "id": "adcfe4db3ae4d2e568b0451f91973139",
    "title": "解连环 · 闻歌",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "落红骀荡。看惊波莽莽，暮寒侵帐。谩记省、鹅酒浮樽，正携手碧阑，月华初上。懒起吹箫，怕碍著、小红低唱。问琵琶门巷，可似那时，风景无恙。",
      "哀歌自成跌宕。却微闻笑我，归计辽旷。谁与唤、桃叶桃根，便轻趁东风，渡口双桨。燕子飞来，道花雨，一江春涨。更焚香，卷帘镇日，系舟不放。"
    ]
  },
  {
    "id": "adcfe4db3ae4d2e5daa15a034336e3ef",
    "title": "大酺雨后凭阑",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "看柳垂烟，山凝黛，又是江城梅落。茫茫明日事，有古愁如海，乱魂飞越。",
      "对酒当歌，人生朝露，还怕韶华虚设。天涯多风雨，况倦销英气，易成哀乐。",
      "问身世能禁，几番歌笑，几番愁绝。",
      "望中云水阔。买征棹，轻悔当年别。便换得，三生石梦，万感琼丝，那堪容易朱颜歇。",
      "及蚤宜归去，听杜宇，声声幽咽。试低唤，双胡蝶。微波寄语，奈隔沈沈帘幕，只今向谁细说。"
    ]
  },
  {
    "id": "adcfe4db3ae4d2e512f66f1d9c578e8b",
    "title": "念奴娇 · 笳",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "砉然长啸，带边气，孤奏荒茫无拍。坐起徘徊，声过处，愁数南冠晨夕。夜月吹寒，疏风破晓，断梦休重觅。雄鸡遥动，此时天下将白。",
      "还想中夜哀歌，唾壶敲缺，剩怨填胸臆。空外流音，才睡浓，胡遽乌乌惊逼。商妇琵琶，阳陶觱篥，万感真横集。雕戈推枕，问君今日何日。"
    ]
  },
  {
    "id": "adcfe4db3ae4d2e5f02891a46c9025aa",
    "title": "采桑子",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "一帘疏雨溟蒙，暗尘轻傍幽阶敛。横塘侧径，凌波小袜，应怜薄染。燕觜芹香，马蹄花碎，记黏春感。甚因缘却在，墙阴阑角，被斑驳，苔痕点。",
      "不弃托根萧艾，好滋培，蕙畦兰畹。雪迷鸿爪，禅心沾絮，嫩晴初闪。芳草连天，夕阳满地，倚楼凄黯。似而今滑滑，真行不得，乱山云掩。"
    ]
  },
  {
    "id": "adcfe4db3ae4d2e53291e26e0e62f45a",
    "title": "湘春夜月蝉翼纱帐",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "是欢云，不知还是侬心。只觉一片轻烟，围梦小温存。梦结千丝越网，怕网来西子，别种愁根。便结成帷幕，护侬欢爱，欢堕侬身。",
      "欢眸剪水，侬肌照雪，就里分明。密不妨风，消受得，玉钩齐放，花露凉芬。阑愁阻梦，那更容，飞越春魂。愿永世，仗情丝爱缕，丝丝入扣，扣定欢情。"
    ]
  },
  {
    "id": "adcfe4db3ae4d2e5a1c8872b20c06ea9",
    "title": "蝶恋花 · 春怨",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "门外藏鸦春袅袅。便作垂杨，想是西湖好。金缕歌成添烦恼。行人笛里关山杳。",
      "正恐长愁伤客抱。如此风夜，何苦扬征棹。乡梦羁怀浓睡扰。青峰两岸多啼鸟。"
    ]
  },
  {
    "id": "adcfe4db3ae4d2e5a1c8872bde5dd1be",
    "title": "蝶恋花 · 春怨",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "春事年年愁里度。知否春来，便是愁来处。骢马不归庭院暮。小屏风外江南路。",
      "斜抱银筝金粟柱。掩抑哀弦，羞涩弦中语。谁劝流莺声且住。抛钱重卜归期误。"
    ]
  },
  {
    "id": "adcfe4db3ae4d2e5f37fe53473b31bd9",
    "title": "江城梅花引 · 畏庐为涧秋作山水小幅漫笔题此",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "西风斜日酿清愁。怕登楼，又登楼。笑举一尊浊酒饯残秋。直向万山深处去，起茅屋，尽馀生，断送休。",
      "送休，送休，更何求。水自流，云自浮。睡死，睡死，睡不死，飘梦岩头。扶杖飞泉，尘世总悠悠。倚石看君留画稿，持此意，赠将归，当卧游。"
    ]
  },
  {
    "id": "adcfe4db3ae4d2e5cdf65246a94f2f84",
    "title": "忆秦娥 · 高邮道中",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "春光薄。梅枝欲老杨枝弱。杨枝弱。风怀万种，向谁低说。",
      "当炉玉腕人如雪。飘摇翠带同心结。同心结。梢头豆蔻，伶仃二月。"
    ]
  },
  {
    "id": "adcfe4db3ae4d2e5cdf6524634f3b8b9",
    "title": "忆秦娥 · 高邮道中",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "阳关咽。鬓云松掩眉山叠。眉山叠。暗传心事，乍明还灭。",
      "秋镫洗研华堂月。春花赌酒红阑角。红阑角。待来迎汝，渡江桃叶。"
    ]
  },
  {
    "id": "adcfe4db3ae4d2e55537a166b5247e3f",
    "title": "被花恼答畏卢",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "神仙美眷閟嫏嬛，消受隔帘妆晓。纸阁疏梅破微笑。明珠约颈，横波媚眼，静写销魂照。温宿梦，倚新娇。愿人长寿花长好。",
      "魆地怯朝寒，孤负香衾怨天早。巾宽泪律，酒碍歌程，结束闲烦恼。任吹凉送暖傍东风，向飞絮，禅心证空妙。只一例，付与幽窗啼翠鸟。"
    ]
  },
  {
    "id": "adcfe4db3ae4d2e5cddb91abbe2651a2",
    "title": "高阳台 · 题青莲醉脱汾阳图",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "雪月吟怀，江湖酒胆，谁能青眼高歌。万里边沙，望中消息如何。秋风逼紧梧桐脆，满银床，坠叶婆娑。谩重询，荆棘宫街，泪滴铜驼。",
      "开元旧事无人见，见汪汪海水，一碧平波。豪士扶风，殷勤试挽天河。梦长莫待鸡催晓，怕明朝，双鬓全皤。要商量，心上眉头，甚处愁多。"
    ]
  },
  {
    "id": "adcfe4db3ae4d2e5cddb91ab3137a321",
    "title": "高阳台 · 题青莲醉脱汾阳图",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "虎豹当关，龙蛇起陆，茫茫知己天涯。制泪人前，青衫恨入琵琶。罡风力大群芳歇，剩飘萧，燕子无家。恁悠悠，水自东流，日自西斜。",
      "长歌当哭真无赖，看江湖满地，白露蒹葭。巨眼埋尘，青莲毕竟仙花。竞沽美酒咸阳市，负狂谈，阁阁池蛙。问谁知，释凤雕笯，脱骥盐车。"
    ]
  },
  {
    "id": "adcfe4db3ae4d2e5cddb91ab5b1453bd",
    "title": "高阳台 · 题青莲醉脱汾阳图",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "宝剑论交，钿筝顾曲，算来吾亦能狂。大道朱楼，碧城云外彷徨。陈词阊阖迷前路，一重重，银汉红墙。枉教人，倚断回阑，盼断回肠。",
      "旗亭虚按雏鬟拍，奈歌声寂寞，舞袖郎当。便托秋弦，弹成总是清商。英雄用武知何地，一年年，人海昂藏。竟输他，蝶据幽花，蜂据幽香。"
    ]
  },
  {
    "id": "adcfe4db3ae4d2e508a7705713273aad",
    "title": "梦横塘再答畏卢",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "笛梅吹月，钵水容天，鬓丝惭对华烛。借问年时，几醉倒，花前醽醁。儿女英雄，为谁欢笑，为谁哀[哭]。被零烦碎恼，秘怨神啼，都来占，眉峰蹙。",
      "偏逢历劫天人，恰香花供养，绮梦慵续。华艳千丛，料不抵，清芳一束。待收拾，风云材略，并作温存慰寒绿。日暮空阶，缟衣何处，倚萧萧修竹。"
    ]
  },
  {
    "id": "adcfe4db3ae4d2e517d8029353dcfba7",
    "title": "东风第一枝 · 春雪",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "迓暖将融，馀寒乍勒，琼葩飘散冰蕊。向明疑密还疏，背风未欹故坠。花泥蓄润，定不放，闲尘飞起。待掩映，松竹晴鬟，化作唾痕茸翠。",
      "山睡醒，冻烟澹委，村酒熟，故人恰至。谩夸阳楚清歌，预知杏垌兆岁。身前身后，算总是，行云流水。要点缀，消瘦岩梅，莫惜悄吟驴背。"
    ]
  },
  {
    "id": "adcfe4db3ae4d2e5a8af9d0fed51c62c",
    "title": "白苎",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "愧馀生，背孀母，孤儿默泣。哀哀寸草，未报春晖百一。黯风尘，卅年轻换鬓丝白。城北。旧家山，料尚有，儿时居宅。朦胧乌桕，微颤东溪月色。曾几番，抱书愁傍寒机侧。",
      "凄恻。永负慈恩，外家闻见，还说依稀记得。记柳岸霜疏，夜乌啼急。秋卢耐晓，正淹梭泪尽，血飘残织。望断南云，墓草林楸，空剩荒寂。待更牵衣，索乳何从觅。"
    ]
  },
  {
    "id": "adcfe4db3ae4d2e5f02891a4e52fe545",
    "title": "采桑子",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "楼高望极斜阳外，乱叠云山，憔悴阑干，盼尽春光一半寒。",
      "吹化搅絮东风恶，静閟悲欢，不上眉端，暗引湖波当镜看。"
    ]
  },
  {
    "id": "adcfe4db3ae4d2e5f9c287a4246473fb",
    "title": "定西番 · 画鹰",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "昨夜羽书消息，胡骑满，俊鹰愁，雁门秋。",
      "何日登台呼去，澹烟凉欲流。飞趁马蹄风雪，纵清游。"
    ]
  },
  {
    "id": "adcfe4db3ae4d2e5f9c287a485632e4c",
    "title": "定西番 · 画鹰",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "可惜健儿身手，疏玉勒，倦金绦，太逍遥。",
      "砂碛斜阳如梦，阵云骄复骄。谁傍雪山围猎，试弓刀。"
    ]
  },
  {
    "id": "adcfe4db3ae4d2e5f9c287a462891ee3",
    "title": "定西番 · 画鹰",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "唤起玉关豪杰，开倦眼，盼青云，去从军。",
      "如许纵横狐兔，臂鞲缠杀人。依旧极天衰草，向黄昏。"
    ]
  },
  {
    "id": "adcfe4db3ae4d2e51749ee1eaed9eaae",
    "title": "六丑",
    "authorName": "徐树铮",
    "authorId": "adcfe4db3ae4d2e5d1457b72d1457b72",
    "dynasty": "清",
    "content": [
      "正孤帆半卷，向十里、青山吹笛。送春未归，移舟先送客，客去春寂。怕说江南路，路旁丝柳，颤垂垂千尺。山程水驿牵行色，梦里惊波，瞿唐远谪。回头太湖遥隔，剩愁鬟七二，空际凝碧。",
      "春归谁惜。恰浮家泛宅。怪底飞红早，难再觅。疏钟慢打云隙，遍孤山寺外，夕阳如泣。愁深浅，酒怀宽窄。都分付、一剪吴淞腻染，娟花微湿。风飘去，莫问踪迹。待夜潮、暗长还吹送，冲烟片席。"
    ]
  },
  {
    "id": "adcfe4db3b19234e2eafc5b08c81d480",
    "title": "清平乐 · 镜",
    "authorName": "陈芳藻",
    "authorId": "adcfe4db3b19234ed1457b72d1457b72",
    "dynasty": "清",
    "content": [
      "寒光皎洁。认取秦时月。为问圆冰清到骨，可贮芙蓉颜色。",
      "愁来怕上眉梢。恐伊知我魂消。顾影卿怜谁瘦，朝朝相对无聊。"
    ]
  },
  {
    "id": "adcfe4db3b19234e78e72b42b0483ea4",
    "title": "南浦 · 春柳，用玉田春水词韵",
    "authorName": "陈芳藻",
    "authorId": "adcfe4db3b19234ed1457b72d1457b72",
    "dynasty": "清",
    "content": [
      "袅娜舞长条，绕隋堤、翠幕金衣啼晓。细缕蘸晴波，低摇漾、水面落红频扫。柔情弱态，盈盈十五怜娇小。十里晓风残月岸，谱入才人词草。",
      "楼头触起相思，觅封侯、忍把年华负了。怕见擘棉时，飘零恨、点点纱窗飞到。韶光易渺。杜鹃唤得春归悄。回首灞陵桥畔路，绾住离愁多少。"
    ]
  },
  {
    "id": "adcfe4db3b58d1de893dfa2923348568",
    "title": "丁香结为未婚顾烈女作",
    "authorName": "吴芳",
    "authorId": "adcfe4db3b58d1ded1457b72d1457b72",
    "dynasty": "清",
    "content": [
      "兰拂清芳，菊垂素影，那容蝶蜂轻逗。待妆台攀折。绣帘永伴，任凄清相守。不堪人去也，花容杳、镜鸾虚负。含芳敛艳，更教甚日，重撚玉手。",
      "难又。看袅袅娇枝，休拟彩丝牵袖。柳絮沾风，墙花笑路，从教甘受。谁识香心有主，怎许怜清瘦。拚宵来憔悴，敢惜尘埋罂缶。"
    ]
  },
  {
    "id": "adcfe4db3b58d1dea1e428ba6d590512",
    "title": "阮郎归 · 寄远",
    "authorName": "吴芳",
    "authorId": "adcfe4db3b58d1ded1457b72d1457b72",
    "dynasty": "清",
    "content": [
      "东风吹就雨廉纤。慵将针线拈。暗愁多半上眉尖。残灯和泪添。",
      "罗帐冷，髻鬟偏。无言且独眠。欲凭清梦到君边，谁知梦也悭。"
    ]
  },
  {
    "id": "adcfe4db3b69f8dac656c3ee8c772990",
    "title": "临江仙 · 题二如居诗",
    "authorName": "沈省",
    "authorId": "adcfe4db3b69f8dad1457b72d1457b72",
    "dynasty": "清",
    "content": [
      "午睡醒来茶熟未，清风净扫心田。金炉漫炷水沉烟。把君诗一卷，细细读花前。",
      "南望不知相隔远，美人秋水娟娟。鱼书欲寄擘云笺。问君珠几斛，才许抵新篇。"
    ]
  },
  {
    "id": "adcfe4db3b8e01377e7e2ac48024de6f",
    "title": "金缕曲 · 寄素乡姊",
    "authorName": "程端颖",
    "authorId": "adcfe4db3b8e0137d1457b72d1457b72",
    "dynasty": "清",
    "content": [
      "欲见无由计。忆归来、一旬话旧，许多情意。细数离愁千万缕，语语相怜到底。有几个、如君知己。怪煞流光容易过，又无端、判袂销魂地。写不尽，别离味。",
      "顿教枨触愁无际。料今番、吟馀绣倦，一般幽思。最是不堪风雨夜，倚枕乍凉天气。隔咫尺、天涯千里。剩有诗魂飞不定，梦迢迢、暗把情丝系。算只有，恨无已。"
    ]
  },
  {
    "id": "adcfe4db3bd8135fc0b3fc261b32b88e",
    "title": "归字谣 · 春",
    "authorName": "张淑",
    "authorId": "adcfe4db3bd8135fd1457b72d1457b72",
    "dynasty": "清",
    "content": [
      "春。舞蝶歌莺淑景新。花飞减，肠断倚楼人。"
    ]
  },
  {
    "id": "adcfe4db3bd8135f37bcec95b8a6959a",
    "title": "古调笑 · 春晚",
    "authorName": "张淑",
    "authorId": "adcfe4db3bd8135fd1457b72d1457b72",
    "dynasty": "清",
    "content": [
      "春晚。春晚。人与燕莺同懒。小庭昨夜风过，红紫还怜谢多。",
      "多谢。多谢。剩有荼蘼迟嫁。"
    ]
  },
  {
    "id": "adcfe4db3bd8135fdc40bbead2f87dca",
    "title": "临江仙 · 春日，吴别驾乔夫人招游西湖，即席赋赠",
    "authorName": "张淑",
    "authorId": "adcfe4db3bd8135fd1457b72d1457b72",
    "dynasty": "清",
    "content": [
      "烟景东皇花柳簇，画船况泛西湖。湖心亭上即仙都。六桥山翠积，环绕镜中图。",
      "冠帔主人诗击钵，列钗竞倒琼壶。胜游四美足欢娱。晚钟何处起，明月又金铺。"
    ]
  },
  {
    "id": "adcfe4db3bd8135f14e6d5bb4372fcec",
    "title": "满江红 · 题荫嘉弟乐圃吟钞",
    "authorName": "张淑",
    "authorId": "adcfe4db3bd8135fd1457b72d1457b72",
    "dynasty": "清",
    "content": [
      "阿大中郎，曾问字、琉璃砚北。埋玉树、招魂无计，阑干长拍。后起一时推作手，先灵九地应加额。看编珠，乐圃好吟钞，如椽笔。",
      "孤露苦，休于邑。腾达快，休疑惑。纵才人命薄，也如巾帼。佳句雕龙终寿世，浮名梦蚁空争国。只愁予，进士浪相夸，难为役。"
    ]
  },
  {
    "id": "adcfe4db3bd8135f7db70d9a0424c050",
    "title": "酷相思 · 忆慧贞、慧珠二女",
    "authorName": "张淑",
    "authorId": "adcfe4db3bd8135fd1457b72d1457b72",
    "dynasty": "清",
    "content": [
      "苦雨凄风秋欲暮。正触起、离愁绪。少音信、飞鸿天际度。长女也、迢迢路。次女也、迢迢路。",
      "料得停针抛绣谱。望亲舍、新诗赋。问何日、归来同首聚。长女也、喁喁诉。此女也、喁喁诉。"
    ]
  },
  {
    "id": "adcfe4db3c09a53fa2d534f6b5c5fab0",
    "title": "减字木兰花",
    "authorName": "王素音",
    "authorId": "adcfe4db3c09a53fd1457b72d1457b72",
    "dynasty": "清",
    "content": [
      "尘沙障眼。细计来程家渐远。野草闲花。不见当年阿母家。",
      "诗题古驿。鸡骨柔情无笔力。锦字偷裁，立到黄昏雁不来。"
    ]
  },
  {
    "id": "adcfe4db3c544a36abe8c34e50344e81",
    "title": "解连环 · 癸卯八月，相国寺街访瑶华故宅，顾视辛丑回銮置顿，抚事郁伊，正不止怀古切声也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "梵钟寒彻。洗尘微暂阁，晚吹还掣。背细草、闲语斜阳，早魂断燕飞，那时归妾。又入铜驼，烧灰冷、似僧能说。想双蝉暗掩，梦短黍宫，概从销歇。",
      "西风又红水叶。念江淮未霜，北雁先别。数倦程、独客销凝，忍重写伤心，雨铃残阕。故国秋回，怨过眼、芳菲鸣鴂。劝行人、未须吊古，但思岁月。"
    ]
  },
  {
    "id": "adcfe4db3c544a36a66317864b104fba",
    "title": "更漏子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "烛双花，筵滴泪。争奈未成沉醉。怜强笑，见悲啼。眼边光景迷。",
      "关山路。伤心数。不抵谢家廊庑。千里月，五更云。此情天与亲。"
    ]
  },
  {
    "id": "adcfe4db3c544a36f32f182edf3d0b70",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "如梦风花赴镜流。舞杨无力倚娇柔。黛奁脂盝自然收。",
      "未必真珠全赚泪，断无罗带肯瞒愁。春光谁分薄于秋。"
    ]
  },
  {
    "id": "adcfe4db3c544a361368c9146d109d00",
    "title": "临江仙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "一叶碧梧金井冷，欲题无语相思。已凉天气未寒衣。剩香罗带，憔悴费禁持。",
      "见说行云无定处，去程乌鹊应知。旧欢今分教人疑。画屏银烛，故故暗佳期。"
    ]
  },
  {
    "id": "adcfe4db3c544a36d756414fd11e71c5",
    "title": "瑞鹤仙 · 辛亥五月晦，感旧园拜张砚秋生日，呈梁节老",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "江城吹玉断。问春明旧事，梦痕深浅。西州又开馆。",
      "想羊昙归后，泪扉寻遍。荷衣未换。把天上、良辰教看。",
      "只金仙、不管人间，剩与酒杯消遣。",
      "应见。流莺故在，断雨疏烟，岁华凄怨。流尘漫转。画屏外，烛光短。",
      "待黄昏饮散，阑干一霎，路比蓬山更远。正夜廊、无月沉沉，谢家别院。"
    ]
  },
  {
    "id": "adcfe4db3c544a36f32f182e176b361e",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "团扇依依故近人。乍惊零落倍相亲。西风罗额暗生尘。",
      "衾薄未成寒夜计，烛光旋觉曙窗分。坐来心事又因循。"
    ]
  },
  {
    "id": "adcfe4db3c544a3686b9120273e32af9",
    "title": "虞美人",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "回廊已有惊秋叶。不管栖香蝶。便随明月到阑干。争奈更无一字只清寒。",
      "玉人拾起燕支薄。半晌朱颜觉。料应随分对西风。裙衩偷量依约去年同。"
    ]
  },
  {
    "id": "adcfe4db3c544a36f32f182e91108ce6",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "自入秋来始夜清。去人娇月背窗明。乱花穿竹过前汀。",
      "初见便拼持定分，再来谁信昧平生。此情天与注深盟。"
    ]
  },
  {
    "id": "adcfe4db3c544a361749ee1e50c5c8f1",
    "title": "六丑",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "正啼红满径，绣阁掩、虚廊无月。画阑试凭，年时香尚发。柳带堪结。还是湔裙候，背花临水，荡晓愁空阔。行云冉冉孤城接。镜匣收鸾，罗衣卷蝶。邻箫为谁先咽。算花风廿四，犹解催别。",
      "桃根杏叶。委新词半箧。又堕年华泪、尘暗黦。多情怕看团箑。似留恋苦恨，薄人轻绝。残煤冷、雨声初阕。应不分、一晌销魂，拼与渡头飞雪。西园事、归燕能说。但早来、纵有游春意，骄骢正怯。"
    ]
  },
  {
    "id": "adcfe4db3c544a36fbec1bb565d7c7a9",
    "title": "探芳讯雪娘病起，重见江湄，一月讹言如隔世矣",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "紫箫远。又凤翼飞軿，天风吹转。洗梦尘清泚，银河水深浅。人间百感冬温夜，教作良辰看。渐黄昏、隔水初灯，岁华深院。",
      "妆薄泪痕泫，有印粉窗纱，凝香罗荐。莫倚高寒，仙帔绀霞卷。熨怀暗堕金炉烬，漫借笙歌暖。正销凝、那更檐花怨断。"
    ]
  },
  {
    "id": "adcfe4db3c544a3641c82b922acc1c06",
    "title": "瑞鹤仙 · 才人河满赋此慰之",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "暗尘惊转烛。送华堂归客，春波如曲。笙箫咽寒玉。",
      "有明妆窈窕，自伤幽独。庭花簌簌。夜潮生、东风又促。",
      "算游丝、飞絮牵萦，天远泪痕相续。",
      "枨触。长门买赋，词客千金，此情谁属。蛾眉漫蹙。今古事，几歌哭。",
      "但飘零休恨，天涯看遍，芳草无人更绿。问伊家、除了周郎，为谁误曲。"
    ]
  },
  {
    "id": "adcfe4db3c544a3603adc63c9000eb4a",
    "title": "摸鱼儿 · 五月廿五日，重过故潘园，女道晖殇后一日也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "渐黄昏怨梅疏笛，飘零花片重数。辘轳先听薰风转，门掩翠阴前度。今更误。纵觅得、枝头青子还迟暮。流红漫溯。恁断索银瓶，泪铅金井，空惹坠欢古。",
      "闲池馆，多少红吟绿赋。遗香罗袜尘土。思量竟是无花好，随意野桥烟圃。天也妒。总不把、斜阳小驻留人渡。浮生太苦。悄一似秋莲，无人解道，春恨早分付。"
    ]
  },
  {
    "id": "adcfe4db3c544a362774c17e875c4e44",
    "title": "金盏子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "咽曲寒蝉，听倦魂惊换，一年秋色。鸳藓冷流尘，嗟辛苦霜华，素怀能敌。暗香似怨罗屏，整西风巾帻。黄蝶舞、依稀粉裳宫靥，细敲窗隔。",
      "消息。短篱侧。人不见、繁英任弃掷。清尊几回唤起，空憔悴、荷衣野水恻恻。翠微怕有斜阳，付伤心潮汐，寒林晚、还是数点绯霞，漫与妆饰。"
    ]
  },
  {
    "id": "adcfe4db3c544a3615e360b9136f8be4",
    "title": "琐窗寒 · 寓斋闻落木",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "甓藓雕霜，檐萝扫月，叶吹重听。匆匆梦转，改尽绿阴门径。掩残书、错翻堕红，旧情未了芳题省。又石阑几片，如何不护，唱蝉凄冷。愁凝。",
      "秋天迥。但野水荒沟，故寒新暝。空山自好，未与宫槐同咏。想江湖、摇落正多，雁声不到宵更永。最妨他、白发孤篷，怨入渔灯檠。"
    ]
  },
  {
    "id": "adcfe4db3c544a36f25f32288b885ac1",
    "title": "新雁过妆楼得晦闻书，怅然赋答",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "玉合罗囊。红香小、相怜蠹损春装。浣襟兰泚，羞照一水昏黄。倦眼西风谁最念，冻萤带雨弄书光。泪绡藏。",
      "故人惯识，淹过重阳。华堂当时送客，怨背窗暗烛，不照回肠。岁寒身世，歌外落雁清霜。芳尊自吟自泣，任持摺、花前金缕裳。香奁集，算只除彤管，谁与冬郎。"
    ]
  },
  {
    "id": "adcfe4db3c544a368fb2c0e068558468",
    "title": "绛都春 · 己未立春，珠院听歌，同东篱诸子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "烘炉润鼓。渐春到镜奁，明珠先曙。汉苑洞箫，初试东风，流莺语。吟壶曾结神仙侣。共欢夕、梅边尊俎。岁华依约，红裁翠剪，彩花钗股。",
      "休负。双鬟为识，乍回首最在、骄尘红雾。蘸语夜潮，回烛风廊，凌波步。霓裳新按云韶部。便不是、常年宫谱。会看声动枢南，唤雷启户。"
    ]
  },
  {
    "id": "adcfe4db3c544a3694206b2a5b5a48b3",
    "title": "渡江云 · 闭门春尽，兀坐成吟",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "钩帘喧暝燕，絮风正急，忍问抱愁归。绣尘摇梦短，几处垂杨，水曲暗鹃啼。闲心漫理，怕尚有、一点芳菲。刚凭得、绝尘书幌，绕树绿成围。",
      "凄迷。单杯婪尾，小字蛮笺，更安排何计。空怨他、高楼银烛，催送斜晖。今宵泪到云屏隙，只断钟、疏鼓休提。人静后，和春泥语低低。"
    ]
  },
  {
    "id": "adcfe4db3c544a36fb281a6b98b8a129",
    "title": "莺啼序",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "歌纨恨轻易染，叹清尊未洗。醉魂醒、吹入江风，洞箫凝望云际。镜华润、流尘暗涩，惊鸾冉冉仙衣委。想霓裳天上，如今散落人世。往日旗亭，载酒俊侣，为深情惯系。第一是、愁极桓伊，曲中抛尽铅泪。睨崦嵫、香兰赋笔，伴樱唱、春娇红蕊。向良宵，烛底牵萦，梦云奇丽。芳韶草绿，素约茸红，燕识旧游里。",
      "凭细语、南陌灯倦，夜雨人去，属引邻墙，笛声凄异。西风又怨，离鸿分后，黄垆陈迹山河感。对茫茫、满眼浮生事。当时记得，无端艳冶销磨，岁华暖回怨绮。闲情颣璧，绮语泥犁，道忏除尚未。漫几度、莺边花外，泥写无题，锦段须酬，玉珰谁寄。真知者少，相怜何计。双烟炉倚桐爨冷，更同心、松柏休轻比。江湖纵有扁舟，似此星辰，故乡信美。"
    ]
  },
  {
    "id": "adcfe4db3c544a36e0b5142cd0335194",
    "title": "绕佛阁 · 荔湾追凉，经黄诏平别业，感念往年觞咏之盛，怅然回棹。次美成韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "镜空翳奁。蘋外鹭立，微照溪馆。灯梦摇短。暮凉晕入疏花透窗幔。到门涨满。应恨未解，人事廊远。兰棹柔婉。",
      "坐看浩渺沧波泛颓岸。旧侣怅离索，静掩书帷添日线。谁耐荡愁西风吹酒面。听暮笛沉沉，银漏催箭。有情才见。记泪蜡纵横，诗思零乱。水天宽、闹红仍展。"
    ]
  },
  {
    "id": "adcfe4db3c544a36871790cea38c35c2",
    "title": "减字木兰花 · 七月七日，六禾约祀周稚圭，未能也。夜阑对烛，感念生才，率拈短韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "南唐丽句。无限江山随北去。汴水千年。消得词流一辈贤。",
      "针楼彩月。诞降官家那复说。仙籁分他。天上今传陌上花。"
    ]
  },
  {
    "id": "adcfe4db3c544a364601adc723ec5846",
    "title": "十二时",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "恼春心、更无寻觅，猜遍朝朝行止。觉到处、相逢难避。",
      "幻作千般明媚。晕柳生颦，扶花欲笑，看似愁还喜。",
      "惊骤落、出杏村帘，过客断魂，偏在斜阳流水。",
      "飘几多、楼台粉雾，赚得蝶情全坠。静选绿阴，悠然古梦，伴著娇莺睡。",
      "日渐长怎遣，随人卧也又起。",
      "听一声、啼鹃烛外，暗想黄昏垂泪。去尽燕鸿，山河无限，事远将天比。",
      "忆汉宫不见，依稀画图人丽。"
    ]
  },
  {
    "id": "adcfe4db3c544a36bea9921b27c79753",
    "title": "花发沁园春室人种玫瑰，五年矣。今春三月始见花，欣喜索题",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "艳粉朝霞，蕊黄宫麝，倚妆浅笑曾顾。移根阆苑，选色珍丛，不管采珠人妒。璇闺养护。休只怨、生时迟暮。看凤锦熏染东风，鲛纱蒙覆香雾。",
      "照席琼枝漫数。要徘徊嘉名，少挽春驻。颇黎碧蚁，玉合红绫，别有趁时尊俎。青虬困舞，无力向、绣屏深度。问谁省一朵钗行，肯陪偕隐荆布。"
    ]
  },
  {
    "id": "adcfe4db3c544a36fbdef7d337a159f2",
    "title": "凄凉犯立夏前一日风雨中作",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "绿芜故国。春光掩、鹃红著树无色。近寻正苦，遥听又异，荡魂如墨。闲愁拼掷。怪都似、年时未识。到而今、林声怨彻。泪点费重觅。",
      "多少飘灯事，美酒人家，斗鸡坊陌。艳尘住否，想东君、也嫌残客。倦羽飘摇，怎禁向、江潮信息。但斜阳、一晌放了又趁汐。"
    ]
  },
  {
    "id": "adcfe4db3c544a36e5b94aa3f0b8557d",
    "title": "四园竹重午，与六禾出北郭，饮村垆",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "榴花笑客，旧梦冷船箫。竹风动户，梅雨暗城，仙侣无聊。清昼阑，炊黍熟、汀菰路绕。酒怀山意飘飘。",
      "到魂销。村帘最好斜阳，江声换尽前朝。长涧菖蒲自秀，休向尊前、问息寻消。人事渺。听暮笛，飞梅翳丽谯。"
    ]
  },
  {
    "id": "adcfe4db3c544a36318a312550f93b5a",
    "title": "西平乐",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "戏鼓春流，绣旗花影，飞梦骤落江空。闲宇飘梭，去尘抛锦，池台迤逦薰风。",
      "看镜俯文禽自舞，香绕红衣渐密，涓涓剩水，天涯旧节还逢。",
      "谁讯青蛾皓齿，年少事、念我已成翁。",
      "楚庭人往，沉湘恨远，泉客绡成，楼市空蒙。休更忆、招魂弟子，怀古迁臣，坐叹蛟腥未洗，渔宿频惊，何处菰芦世外踪。",
      "凝望渡头，腴梅细雨，炊黍孤烟，画里行人，正倚风光，伤心故国重重。"
    ]
  },
  {
    "id": "adcfe4db3c544a366a7b03cd2283b9b3",
    "title": "秋蕊香",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "罨画芙蓉渌水。风断玉楼歌吹。彩鸳欲舞恋秋被。一夕将愁乍起。",
      "谁知楚客先无寐。莲心坠。浦南浦北旧游美。零落余花有几。"
    ]
  },
  {
    "id": "adcfe4db3c544a367b557b5f644a78ca",
    "title": "眉妩 · 七夕，过人家看乞巧",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "又连宵听雨，几日看秋，银宇乍新彩。未忍抛纨扇，疏星下，乘鸾人自多态。步廊故在。笑绣针娇眼谁待。算多少、密意深帘底，近河汉微阂。",
      "槎海沉沉千载。有最新机锦，时样眉黛。知否钗尘洗，璇宫事、凄凉都付前代。鬓青未改。怕损他、儿女欢爱。但天上佳期，都一晌镇无奈。"
    ]
  },
  {
    "id": "adcfe4db3c544a362b33d79aac1b24cb",
    "title": "华胥引 · 夜起闻雨，明日立秋",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "迎风长簟，沉月高梧，雨声送夕。去蝶销凝，啼花宛转灯晕色。不少珠玉闲情，奈老来疏隔。林叶阶虫，细听都是胸臆。",
      "如梦清欢，待相将、梦中重觅。被单寒乍，今宵如何计得。几点惊秋零泪，寄路遥无极。行乐湖山，那堪愁味先识。"
    ]
  },
  {
    "id": "adcfe4db3c544a366142bcfce15adad6",
    "title": "三姝媚七月廿五日，与树园、橘公饮半帆酒榭，追话旧游，黯然题壁",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "疏灯扶梦上。乱风花如潮，暝愁潜长。燕户莺帘，间未霜行柳，对门斜向。倦迹闲云，歌韵歌、孤飞还傍。印粉阑干，犹是当时，分无新赏。",
      "人事垆边凄怆。渐夜蝶黏窗，暗萤飘巷。便似离鸿，又几年秋到，悄然吟望。万感尊前，轻换了、风流疏放。付与寒蛩分诉，清欢自强。"
    ]
  },
  {
    "id": "adcfe4db3c544a36544bb20764843e6d",
    "title": "月下笛 · 八月八日与树园、橘公过半帆酒榭，重题",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "赏月西楼，中秋又近，凤箫何许。如烟断语。壁闲看、旧题句。庭阴都为花疏减，更何况、尊前俊侣。正烛房泪冷，筝床尘暗，怎论心素。",
      "愁贮。浑无绪。但绣叶衣罗，暮凉重诉。阑干自碧，彩鸳飞过前浦。黄垆谁料伤心话，剩漂荡、游情最苦。漫回首、谢了闲莺燕，教向谁去。"
    ]
  },
  {
    "id": "adcfe4db3c544a36dcca41b924f0fe28",
    "title": "绕佛阁 · 秋日与琴筑、六禾、橘公饮荔湾园亭。六禾约次君特卢楼韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "闹红旧馆，飞鹭乍落，兰棹先杳。蘋上风小。翠澜荡作轻绡弄微照。",
      "暗萤又巧。檐际数点，偏赚星早。寒袖香少。就中宛转莲丝向人抱。",
      "步袜去尘寂，梦冷薰风离苑道。谁见趁凉鸳鸯波语俏。",
      "剩放鸭秋谈，渔钓堪老。所思江渺。但对酒簪花，哦句欹帽。",
      "数流光、燕昏莺晓。"
    ]
  },
  {
    "id": "adcfe4db3c544a36a67743ce245be60f",
    "title": "最高楼重九",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "寒食后，应只有重阳。佳节最宜觞。便无花月犹多赏，有时风雨也悲凉。问秋心，当此会，落何乡。",
      "漫种个、树儿闲亦老。更化个、蝶儿眠亦好。翻旧帽，换新霜。白衣自劝陶元亮，金衣谁慰杜秋娘。笑匆匆，萸菊事，直须忙。"
    ]
  },
  {
    "id": "adcfe4db3c544a3603fc5a39ebcc5775",
    "title": "惜黄花慢 · 重阳后，连夜荔湾看月",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "旧月东篱。傍素怀又堕，林密人稀。故宫秋好，自饶胜赏，重阳过也，怎道佳期。更消几个黄昏待，去情尚、依约宫眉。露未晞。数枝泪菊，如梦桥扉。",
      "屏风画幅流离。奈镜边遍倚，不似渔矶。鬓丝低看，江湖更远，疏星仰见，风雨仍希。暗尘不到高寒处，淡阑槛、霜色微微。细漏移。夜窗定怨归迟。"
    ]
  },
  {
    "id": "adcfe4db3c544a3678d9834e26488bac",
    "title": "霜花腴山园对菊怀晦闻",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "带松径曲，噀雨香，依然旧赏花尊。招隐山泉，著寒衣袂，秋空四眺无邻。岁华苦辛，但去来、风蝶逡巡。便闲闲、过了重阳，素心惟有独醒人。",
      "休道故园清事，对荒台落日，帽底篱根。逢节家遥，量金身贵，芳华共惜能贫。雁回断闻。想泛红、不渡疲津。寄相思、意亦无多，枕囊留梦熏。"
    ]
  },
  {
    "id": "adcfe4db3c544a366e2018073d4040ef",
    "title": "琐窗寒",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "冻粉桥扉，无人倚笛，小梅开了。青禽漫语，望眼渐迷仙岛。奈屏山、正余梦寒，几曾似蝶将花绕。念酒垆倦客，郁金堂路，近来稀到。谁料。",
      "添凄悄。又昨夜东风，故人江表。闲愁拚忍，瘦尽琼枝无报。怎禁他、山驿水邮，一枝未折春自好。赚啼绡、算有珍珠，镇日钗尘扫。"
    ]
  },
  {
    "id": "adcfe4db3c544a3634a2c6b39e757d96",
    "title": "江城子 · 慢寒月水园，素心三两，荔湾最幽赏处，视秋来风景又异。歌和六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "林泉漫相识。年事晏、拥叶带门寂。闹红客。秋色渐、好景不曾知得。况寒汐。听水听风流梦去，霓裳冷、霜华摇冻壁。断锦正感才人，微云自缀空碧。",
      "白头疏疏俊侣，几梅边搜句，灯外携笛。怕寻觅。天宽处、花底欢肠终窄。有谁忆。红萼无言歌意懒，相将见、凫翁来趁席。再三不似空尊解怜惜。"
    ]
  },
  {
    "id": "adcfe4db3c544a361e4e2f32da818df4",
    "title": "丁香结",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "残鴂辞芳，冷蝉偎叶，霜讯乍回鸳绮。正语纱烟细，步素袜、淡月微窥庭际。泛红流艳尽，宫词怨、旧笛漫倚。邮亭风紧，永夜傍枕、都无新意。",
      "还是。放望眼高歌，又落词人暗泪。影烛尘流，音桐爨咽，断零衣袂。闲梦惊转故国，到处登临地。知销魂无数，何况尊前镜底。"
    ]
  },
  {
    "id": "adcfe4db3c544a366b17fcf8c65aa553",
    "title": "解连环",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "钻书头白。消无情岁月，梦中行客。便送日、禁倚长谣，向歌外更堪，故人疏隔。漫卷诗书，载离思、一行秋色。又闲庭坠叶，旋扫旋稀，有谁能觅。",
      "闲心趁年拚掷。渐街声巷影，灯火连宅。暖润鼓、残萼熏炉，对三径月明，素梅装壁。浅薄东风，料不管、香钿狼藉。尽余杯、玉人唤起，那回记得。"
    ]
  },
  {
    "id": "adcfe4db3c544a3659dce9188bbde7a5",
    "title": "尉迟杯 · 渡头，和《片玉》韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "凌波路。梦绮冷、别馆生花树。愔愔驻笛津亭，还倚兰舟开处。江郎已老，才解道、伤心在南浦。记年时、瘦马知霜，夜深谁教休去。",
      "依然故国天涯，长嗟念佳人，日暮相聚。短楫桃根俱入曲，愁未散、莺歌燕舞。何人对、荒寒旧宿，岁华晏、罗衾咽梦语。待东风、诉与重头，溯红仍访仙侣。"
    ]
  },
  {
    "id": "adcfe4db3c544a36243340699ad197b1",
    "title": "氐州第一小除重泊，仍和《片玉》",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "飞雪江梅，妆榭尚懒，花风似惜年小。画烛通春，行云载梦，心逐孤鸿缥缈。归草烟光，淡淡向、蒙鸥微照。永日游情，经过倦迹，渡头人老。",
      "渐苦辞年诗思少。最先念、翠围红绕。镜底逢欢，歌边感旧，准拟归闲抱。比佳期、天更远，帘帏下、重温语笑。一晌无聊，待追寻、花晞蝶晓。"
    ]
  },
  {
    "id": "adcfe4db3c544a36a12015c92811d6af",
    "title": "探芳新壬戌开岁，连雨冱寒，掩关晏坐，几间水仙已有一二枝著花，静对夷然，香来成韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "小屏山，又迤新镜华，雨声依旧。梦绮东风，香椀愔愔萦昼。烟江恍藏系艇，似成连琴去后。剩春仙、岩扉倚，况是冰弦弹瘦。",
      "芳伴相携更有。任款步送波，连情结袖。晕月支寒，依约婵娟慵斗。相怜金花胜里，怕迎年莺语漏。向帘栊，新妆罢、个人知否。"
    ]
  },
  {
    "id": "adcfe4db3c544a36f443d88d1cbd4d2a",
    "title": "绛都春 · 灯夕西院听曲，归逢友人送红梅枝",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "琼箫汉苑。渐风意夜阑，繁星吹乱。旧色馆娃，新曲霓裳，欢悰满。嵯峨碧落痴云倦。便先约、楼前分散。彩鸾归后，当头乍省，素娥真面。",
      "深眷。红罗翠笛，赋情处为展、冰奁教看。瘴海闹尘，江驿多春，无人见。芳盟料理归闲院。怅入梦、笙歌天远。似他不负春期，绛壶泪泫。"
    ]
  },
  {
    "id": "adcfe4db3c544a3620a595a28b22703a",
    "title": "倾杯乐 · 春游和六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "住柳湖边，开花陌上，游情唤起。便翻尽、年年粉本，都人争看，风光良是。山残水剩无才思。拥凌波路，添了几分罗绮。放怀须仗，半面嘶骢未已。",
      "池馆逞、家家芳霁。怕尚勒余寒欺梦底。想蝶外、别绕春宽，羁鸿竞出深苇。甚识遍、倡红冶翠。依旧觅、闲吟闲醉。愿处处，休误了、番风次第。"
    ]
  },
  {
    "id": "adcfe4db3c544a366ff4c6cc742c1a8f",
    "title": "殢人娇瓶桃再和",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "散髻吹笙，便有仙家旧意。谁提起、曲中遗事。东风昨夜，换玉奴屏绮。探洞钥、别来几番人世。",
      "箧扇春香，笺书锦水。还他在、也应憔悴。如舟小屋，想壶中天地。都不数、当时细腰宫里。"
    ]
  },
  {
    "id": "adcfe4db3c544a3606525cb82a7d2aaf",
    "title": "阳春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "语烟消，文纱静，茵麝暗熏晴燠。枝上好莺声，来相唤、乱拂窗绣傍蛾绿。",
      "艳游差足。先试著、摺花裙幅。何似永日闲门，任风光笑人幽独。",
      "待凭遍危栏、平芜尽，青障起、高楼更矗。斜阳匆匆不管。",
      "近黄昏、断恨仍续。伤心正著倦目。问社燕、新来谁宿。",
      "奈忙里、又理浮生话，嬉春院烛。"
    ]
  },
  {
    "id": "adcfe4db3c544a3679fbfbc74d890ded",
    "title": "霓裳中序第一",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "堂开望去客。旧笛凄凉抛未得。清昼不堪梦役。渐迟暮番风，山城寒食。",
      "鹃红故国。看泪痕、花上犹滴。逡巡处、一双绣蝶，俯仰又陈迹。",
      "颜色。画图曾识。过几个、黄昏怕觅。清谈聊对破寂。",
      "往事开元，满座头白。断云沉雁北。但暗里、泉华自恻。",
      "村垆近、消他一醉，也胜醒时忆。"
    ]
  },
  {
    "id": "adcfe4db3c544a366b0c6a9ee65a7717",
    "title": "三姝媚六禾见示催柳词，为和一解",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "秋千墙外道。为佳人凝妆，黛蛾羞扫。采绿汀州，半李婚桃嫁，燕莺频报。病损腰支，应懒斗、罗裙芳草。往事销魂，谁挽青春，教伊年少。",
      "金缕秋娘歌了。听翠笛声中，几多情调。莫是东风，到有时才尽，剪刀难巧。劝酒光阴，空泪眼、当筵残照。第一相思无奈，樊姬俊小。"
    ]
  },
  {
    "id": "adcfe4db3c544a367641917fea5ccf64",
    "title": "六丑 · 木棉谢后作",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "正朱华照海，带碧瓦、参差楼阁。故台更高，无风花自落。一梦非昨。过眼千红尽，去来歌舞，怨粉轻衣薄。青山客路鸪啼恶。泪断香绵，灯收雨箔。颓然旧游城郭。尚幢幢日盖，残霸天邈。",
      "川盘岭礴。算孤根易托。顿有离家恨，何处著。争枝又闹群雀。似依依念定，惹茸曾约。芳韶好、柳黄初啄。得知道、一样天涯化絮，到头漂泊。山中事、分付榴萼。笑燕子、尚恋西园夜，春归未觉。"
    ]
  },
  {
    "id": "adcfe4db3c544a36d0d3a4b6db75efbb",
    "title": "梦江南拟牛峤",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "衔泥燕，泥重带苔香。不管绣鸳来去事，落花和雨正茫茫。",
      "身世直须忙。"
    ]
  },
  {
    "id": "adcfe4db3c544a368b70b279bcff5a6b",
    "title": "胡蝶儿拟张泌",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "胡蝶儿。缕金衣。画罗宫扇晚春宜。扇圆刚贴伊。",
      "惊袖君休笑，随身未暂离。风流真个粉墙窥。管教狂眼迷。"
    ]
  },
  {
    "id": "adcfe4db3c544a3620d78bfcf9a378ad",
    "title": "虞美人 · 梦中得“莓苔绿到题诗处”七字，足成之",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "莓苔绿到题诗处。寂寂莺啼曙。朅来沽酒旧旗亭。风里柳花如梦不曾醒。",
      "尊前人意依然好。天与声名早。罗衣还有泪痕无。多少才人零落在江湖。"
    ]
  },
  {
    "id": "adcfe4db3c544a361f6d95d6e232c5f9",
    "title": "遐方怨",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "吹荻管，赏花杯。执手欢期。画罗萧萧秋又来。故山黄菊等谁开。",
      "鸭炉忘蕙炷，见残煤。"
    ]
  },
  {
    "id": "adcfe4db3c544a361f6d95d65142de4b",
    "title": "遐方怨",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "吴社水，谢家桥。旧月窥墙，似人当年无限娇。",
      "不知春色把人抛。独来人去后，照樱桃。"
    ]
  },
  {
    "id": "adcfe4db3c544a367e6c1e64e22fb5dd",
    "title": "思帝乡",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "无言。夕阳红上天。鸾镜绣屏妆懒，只思眠。终竟泥人何事，泪流金缕穿。",
      "须道不如休想，是从前。"
    ]
  },
  {
    "id": "adcfe4db3c544a3693112a58efbc6a60",
    "title": "醉吟商 · 小品",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "又到了将归，燕子向人无语。梦尘楼处。看足红楼暮。",
      "不是西风催去。前村社鼓。"
    ]
  },
  {
    "id": "adcfe4db3c544a366944d6e76660958a",
    "title": "望江怨",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "闲池阁。淡冶秋眉比春薄。孤颦屏一角。",
      "绿鬟轻绾檀心错。宝钗落。梦入水云乡，晚风何处泊。"
    ]
  },
  {
    "id": "adcfe4db3c544a367fdb5d3665871e87",
    "title": "抛球乐 · 中秋荔湾待月",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "罨画溪流叠翠屏。晚罨颦黛自然生。",
      "闻香露叶清吟地，摇梦风灯旧霸城。佳约无端暗，水调依稀最有情。"
    ]
  },
  {
    "id": "adcfe4db3c544a367229d42550e72dda",
    "title": "抛球乐",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "欲渡枯槎正落潮。本知残客不堪邀。",
      "盟心安稳寻鸥馆，陈迹逡巡过柳桥。便有重来感，何必扬州忆教箫。"
    ]
  },
  {
    "id": "adcfe4db3c544a36f152d003ba94f56e",
    "title": "秋霁 · 与及门诸子载酒北郭，作展重阳。和梅溪韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "宫柳疏疏，带戍鼓荒城、梦落林色。迟节娇花，饱霜腴菜，雀檐劲支风力。暮蝉倦怠。雁云缥缈秋天碧。似去国。",
      "谁向、酒垆料理醉眠客。无奈驻马、自怯登临，故山衰迟、兰路吟寂。寄相思、东篱古月，艰难双鬓旧时白。心事露蛩浑道得。但近来懒，不似俊侣多才，赋诗蛮府，骋觞宾驿。"
    ]
  },
  {
    "id": "adcfe4db3c544a362b201ae21e10f5d3",
    "title": "秋思秋夜小集，听六禾谈曲中近事，怅然怀旧，爰和梦窗孤调，简子端",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "颦雨羞红侧。淡泪妆、刚坠画帘灯色。烟逗语纱，雁飞筝柱，秋入弦窄。渺天角歌云、暮潮如溯念暗抑。凝枕山、眉黛碧。怕翳笛无情，落梅知怨，便似番风容易，过时空忆。",
      "清夕。罗襟旧滴。寄素笺、锦段慵饰。赋情湘瑟。年涯催送，鬓愁雪白。记画壁双鬟去来，人事如过翼。笑座客、浑待识。正梦冷旗亭，尊前无分见得。咏隔荆南蓟北。"
    ]
  },
  {
    "id": "adcfe4db3c544a361029da914e6e9aa2",
    "title": "滴滴金",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "霜铃夜语诃林黑。送芳尘，雨连陌。断鹭稀芦共头白。动横塘词客。",
      "相思泪点黄金滴。怕园英，为无色。鸣籁空山静时觅。罢洒风邻笛。"
    ]
  },
  {
    "id": "adcfe4db3c544a368a9bfbf73c997e64",
    "title": "鬲溪梅令僧院早梅一花先放",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "峭香不许闹蜂闻。未来春。记得相逢如梦、作梨云。浪吟千树身。",
      "此时一点见花真。掩孤颦。漫想明朝花在、客愁新。半妆浑绝伦。"
    ]
  },
  {
    "id": "adcfe4db3c544a36c29a98b71032c851",
    "title": "归国谣",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "红玉。几度照花银蜡烛。麝云檀雾温燠。旧屏经雨绿。",
      "梦中记传天曲。沸帘筝语促。沈郎频缓腰束。散珠量满斛。"
    ]
  },
  {
    "id": "adcfe4db3c544a36c29a98b707bda58d",
    "title": "归国谣",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "苔点。傍槛绣尘金潋滟。照楼黄月方崦。学妆人冉冉。",
      "玉匣凤弦闲掩。蠹纨乾泪染。白头宫女多感。听歌心事减。"
    ]
  },
  {
    "id": "adcfe4db3c544a36d300304e6f374640",
    "title": "一丛花 · 邻西一废园新种梅数十株，连日六禾来讯，余未有以应也。偶出见花，喜报六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "此花除我更无邻。犹是隔年春。窥墙便欲深心许，岁华静、蜂蝶逡巡。香讯懒对，闲门早闭，各自过黄昏。",
      "何郎词笔久销魂。垂老尚情亲。小楼绣被熏香罢，又还念、空谷佳人。输与夜来，一方明月，流水二三分。"
    ]
  },
  {
    "id": "adcfe4db3c544a3654a763ba662350b1",
    "title": "醉翁操 · 六榕寺园亭赏梅，铁禅上人出图属题",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "云端。鸣环。檐间。下群仙。芳妍。虬龙凤凰驮婵娟。午灯风定禅圆。人意闲。展画夜窗看。",
      "彼美知我兮忍寒。旧榕翠窈，来去何年。此花见在，犹染南朝麝烟。花似雪兮泠然。雪似花兮无言。萧梁随逝川。浮图依天边。此地足流连。赋诗谁是何逊贤。"
    ]
  },
  {
    "id": "adcfe4db3c544a36311bb58ffacf0db9",
    "title": "祝英台近 · 岁晚掩关，闻塘西有戍垒",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "结鸥邻，寻酒伴，尘事记来少。门系渔船，刚道草堂好。野桥几树官梅，角声归马，暗惊断、绿情红调。",
      "旧行到。梦廊无主风花，亲人在鱼鸟。灯火邻家，年语待莺报。那回拚忍清寒，清寒休诉，漫吹入、边愁如草。"
    ]
  },
  {
    "id": "adcfe4db3c544a36bbd5064d068a73f4",
    "title": "传言玉女 · 闻雪娘将忏绮，词以坚之。亦好闻隐遁之意也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "蝶粉融酥，残梦早莺金谷。钿箫犹恋，奈东风暗促。梨苑闭雨，潋滟春情盈掬。黄昏应是，怨红愁绿。",
      "一笑香兰，趁无人、计念熟。凤箱重绮，理幽单半幅。泉华自浇，翠冷一簪寒玉。心灰长付，玳筵银烛。"
    ]
  },
  {
    "id": "adcfe4db3c544a36771af0b21da19484",
    "title": "传言玉女 · 雪娘卜邻萧寺，再拈此解",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "淡日楼台，销凝粉融金滟。杏墙窥燕，笑新妆乍欠。笙箫梦冷，半晌风幡微飐。凡尘流水，午钟清梵。",
      "旧迹江南，落花时、泪暗染。郢歌饶怨，冻春山两点。维摩丈室，只有天花能艳。佳邻千万，布金谁赚。"
    ]
  },
  {
    "id": "adcfe4db3c544a3617af91699c4b179d",
    "title": "东风第一枝 · 壬戌岁不尽十日立癸亥春，忆史梅溪、高宾王有词。爰和梅溪，并约六禾各赋",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "绿酒新醅，黄柑旧俎，看春不到尘土。镜涯关了闭门，黛色暗愁琐户。榆关柳塞，料不是、东风行处。误玉人、羌笛旗亭，唱入少年金缕。",
      "青未上、凤鞋丽句。红乍惹、燕钗茸绪。已怜挑荠多阴，更堪采兰倦侣。花风廿四，第一记、今番无雨。算钿箫、犹恋红梅，待等带伊寻去。"
    ]
  },
  {
    "id": "adcfe4db3c544a36e0468f3bb0615cf3",
    "title": "点绛唇 · 岁除，与韩树园夜话",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "霜角宵吟，酒阑多少残灯事。雁声谁系。西北浮云蔽。",
      "芳意天涯，目极春归际。椒杯洗。旧兰清泚。屏在东风底。"
    ]
  },
  {
    "id": "adcfe4db3c544a36e0a5d7f02d9525bc",
    "title": "垂丝钓瓶桃花落结子，娇俊可爱。歌以赏之",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "梦仙路杳。壶天初养娇小。旋洗露花，金井清晓。腰细袅。想为春瘦了。枝头巧。换东风旧笑。",
      "艳辰回首，花笺无限情调。比花又老。何况人年少。一点关怀抱。樱素好。看有谁解道。"
    ]
  },
  {
    "id": "adcfe4db3c544a36caf3aac7e0967822",
    "title": "绮寮怨寒食",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "骤暖花熏人醉，絮绵吹又多。看尽日、变几阴晴，闲风景、恁费消磨。",
      "斜阳家家树色，秋千外、梦迹尘艳波。念谢堂、客燕无聊，飞来晚、怅失人世何。",
      "淡淡故山睇蛾。旗亭事去，无因更遣颜酡。病榻维摩。",
      "有园菜、与寒锉。青烟汉宫流恨，渐迤逦、到修萝。鹃声泪和。",
      "愁红怨紫外，生寸荷。"
    ]
  },
  {
    "id": "adcfe4db3c544a36dbc09cc6b20c19ec",
    "title": "杏花天 · 影桥西旧酒家邻吴伯篯故居",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "酒垆残日山河渺。怅陈迹、依稀梦到。酽灯凉语浥春潮，古调。",
      "倚红箫、未拟教。清明道。飞莺长草。念吹笛、邻人自老。",
      "只除杨柳不风流，坐悄。有提壶、共旧好。"
    ]
  },
  {
    "id": "adcfe4db3c544a36d8514caf58e737ee",
    "title": "南乡子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "海燕逐春潮。寒食烟花尽放娇。无奈长亭栖暮雨，潇潇。那有斜阳梦谢桥。",
      "珠字太无聊。芳信江南次第抛。心事蒙蒙残絮畔，吹箫。西北高楼雁已遥。"
    ]
  },
  {
    "id": "adcfe4db3c544a36e322c2fe88703c9f",
    "title": "隔浦莲近拍三月三日，黄园小集话旧，晦闻不终会先归",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "芳筵仍占禊渚。日暮流莺语。梦水分愁到，吟壶小，听风雨。言笑惊断绪。飞红去。看尽丝杨舞。",
      "黯凝伫。孤鸿又逝，佳辰回首无数。西窗烛在，最感不眠鹦鹉。零落单襟共贵素。歧路。香兰心系幽阻。"
    ]
  },
  {
    "id": "adcfe4db3c544a3672cd62cb971ab35e",
    "title": "渡江云 · 晦闻南归，匆匆数面，言仍当北去。及芍药期，为词促之",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "香台传绮字，断云雁北，片艳长离忧。渐看春事短，次第风花，旅宿燕知愁。登临故国，怕冷落、梨苑成秋。惊梦回、绿阴如劝，乱絮点维舟。",
      "淹留。沧州残画，海市新绡，想佳人难偶。浑未觉，伤春含泪，封素怜幽。杯前爱听闲消息，正采兰芳渚夷犹。盟鹭在，年年拼忆清游。"
    ]
  },
  {
    "id": "adcfe4db3c544a36d3aa0de23fe5c8e8",
    "title": "荔枝香 · 近越翼日得晦闻书，知即开船，倚歌以送",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "岸柳看人迎送，樯燕去。几日蜡烛青烟，风雨朝还暮。流莺一晌销凝，劝客无多语。前度。点点飞花到何许。",
      "花解远，但白浪、跳鱼舞。泪眼看春，愁落故山芳杜。争得相携，短楫轻鸥斗新句。梦绕蒹葭渌浦。"
    ]
  },
  {
    "id": "adcfe4db3c544a360a4cff89a4b39256",
    "title": "雨霖铃",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "伤春无极。向茸窗底，倦绪慵织。蛮花过眼谁主，曾行到处，蛛尘摇壁。杜宇天涯渐少，倩谁劝残客。又淡淡、鸦点斜阳，傍水依林弄颜色。",
      "西园旧俎黄莺识。但闲心、一往经年隔。空杯自洗流景，沉恨去、水宽天窄。染泪苍苔，珍重东风，与扫尘迹。待拚了都不思量，坐久如何得。"
    ]
  },
  {
    "id": "adcfe4db3c544a367586ebe34b2304e8",
    "title": "六幺令 · 点茵残絮",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "点茵残絮，梨苑幽芳歇。愔愔燕飞帘户，缥缈惊鸿绝。中座筝弦似语，过眼花风掣。清游兰楫。相逢曲水，心字罗衣绣重叶。",
      "漓漓襟上是酒，眼底人全别。亭榭多宴依然，彩笔都捐箧。团扇新裁样小，不似当时月。欢情难惬。宫词幽怨，送了春归向谁说。"
    ]
  },
  {
    "id": "adcfe4db3c544a366e59c98150cdcabe",
    "title": "蓦山溪",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "薰风清弄，带树蝉成韵。夜色暗横塘，拥孤灯、凄凉客鬓。扁舟梦锁，杨柳自津亭，期无准，香销尽，寂寂潮回信。",
      "佳人重约，一箭流光迅。花后起相思，试新妆、小莲腻粉。罗衣换了，何处想腰肢，遥漏紧，疏星趁，枕簟都随分。"
    ]
  },
  {
    "id": "adcfe4db3c544a366137fc9096dde529",
    "title": "婆罗门引 · 五日",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "新蒲剪胜，赚入风景又江乡。无情臂缕偏长。炊黍匆匆闲梦，榴火艳窥墙。奈生绡难写，旧色凄凉。",
      "扁舟断肠。纵面隔。宛闻香。零落歌莺舞燕，如锦花场。独醒未妨。唤不起词流湖上觞。波语窄，一桁潇湘。"
    ]
  },
  {
    "id": "adcfe4db3c544a36142e99ec2bc8e279",
    "title": "安公子 · 谭子端言，所居故有燕巢，中间客游，燕不复至，既归，则又来。为赋一解",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "客梦栖尘绮。社兰初忆茸红事。暮雨江湖漂泊，尽相怜无计。况是撩人波盼笙歌底。经看到黏絮零襟袂。正落花风紧，谁立雕阑玉砌。",
      "过眼流光洗。艳春归后闲门闭。旧识依稀，坊巷冷，而今何世。惟有苔钱装缀帘栊丽。偏病来疏了闲车轨。怪似伊轻俊，不是恹恹恁地。"
    ]
  },
  {
    "id": "adcfe4db3c544a361f018f305ec05662",
    "title": "摘得新",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "摘得新。金杯密密亲。",
      "眼前风月好，莫怀人。青春白发双无价，是闲身。"
    ]
  },
  {
    "id": "adcfe4db3c544a36a1150b8e5084640e",
    "title": "离别难",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "锦被暖麝鸳鸯。银屏梦入横塘。相招江景暮。采莲歌韵苦。与君南浦别，柳丝长。红药色。",
      "朱栏侧。钗头交胜燕双双。音信寂，经时隔。伤心怕有人知。待得黄昏月，却是愁时节，独归去，掩香扉。花路钥，情迷著，阑干风起彩云飞。"
    ]
  },
  {
    "id": "adcfe4db3c544a366231b0957c30f749",
    "title": "临江仙 · 风雨积晦，秋期不淹，被声依黯",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "片云感秋异，晚塘恻恻，孤馆愔愔。素纨在、衰迟故发商吟。帘阴伴啼梦处，无人似、画烛宵心。偏回艳、是等闲听雨，愁到而今。追寻。",
      "初莺早雁年事，相笑争任。况漂摇身世，怆绝予音。闲襟。奈佳期过，情如水，倦翼都沉。荒凉甚、便卧游慵写，聊寄清琴。"
    ]
  },
  {
    "id": "adcfe4db3c544a36ae72336b0d8acac6",
    "title": "卜算子慢 · 橘公来话近事，声为此词",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "寒芦动响，饥雁断鸣，水国四围秋异。老屋渔灯，对此自然无寐。渐惊风、画角城乌起。正堕月危樯，断港愁心，待向谁系。",
      "极目高楼倚。但数泪依稀，卖绡为市。一叶回潮，料想更无题字。尽扬尘、东望伤心地。算只有、花阴梦好，奈而今情味。"
    ]
  },
  {
    "id": "adcfe4db3c544a3678bdd111bef29521",
    "title": "古香慢中秋六榕东坡楼对月作",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "桂华镜转，蓬翠波留，秋思孤迥。罨画屏风，座密四围绿静。遥夜足天宽，漫虚占、花间对影。想连环万户暗里，赏心乐事谁领。",
      "渐淡淡、凭高清兴。双鬓山河，无限风景。梦迹依稀，旧曲与谁同听。一笑挟飞仙，看光贮、吟壶共永。怕浮云，又遮断、雁声度岭。"
    ]
  },
  {
    "id": "adcfe4db3c544a36e040c369404dd666",
    "title": "霜叶飞九日，读君特“断烟离绪”之句，不胜依黯。爰次其韵，寄吾旧游",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "倦琴孤绪。残蛩外，清游疏似花树。淡妆帘户易销魂，灯暗啼绡雨。慰寂寞、明珠翠羽。闲情惟有东篱古。怕旧宿芙蓉，冷眼缬、霜波误尽，别来缃素。",
      "无奈探菊逡巡，携壶漫伫。望极高处难赋。故山重问醉经人，日暮玄猿语。梦不著、新欢寸缕。佳辰长短从来去。向镜中、生涯淡，但忆歌前，笑声多处。"
    ]
  },
  {
    "id": "adcfe4db3c544a3619f296a59bff3382",
    "title": "丁香结秋日梨花，再和君特",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "金屋多娇，玉容无主，心事看秋如醉。正雨酥云腻。有素月、漫约黄昏临砌。送春余艳在，流尘溅、泪痕暗里。婵娟俱冷，也要数点微微雪意。",
      "何似。懒困倚东阑，拚却良辰自睡。故国青旗，深宫玉笛，去情全背。如梦寻到顿失，过眼青芜地。相逢红叶伴，犹问新枝嫩子。"
    ]
  },
  {
    "id": "adcfe4db3c544a36dc18987b4e20d065",
    "title": "丹凤吟树园来郡城，旋复别去",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "断眼风花如梦，被水霜繁，循涯芳歇。邮程十里，津鼓迤明催彻。",
      "寒灯陋馆，伴人销凝，小碧舒梅，千红沉叶。怕理莼丝宛转，罢酒归来，潮语还自呜咽。",
      "最是经行旧处，望中音乐城戍接。信有前期在，但愁心无奈，先付鶗鴂。",
      "河桥低转，脉脉半规斜月。念远伤离年事晚，怨孤鸿天末。",
      "嗒焉隐几，竽籁空外阔。"
    ]
  },
  {
    "id": "adcfe4db3c544a366a6eb5d55213b149",
    "title": "芳草渡 · 夜坐，和美成韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "薄暮里。见瘦蝶敲窗，似寻欢侣。正月摇花荡，屏山悄掩无雨。知为魂梦苦。除东风能诉。奈坐久，又自清清，却向谁去。",
      "回顾。玉人间阻。计日相思无限路。想别后、依然未改，凌波旧庭户。此时两地，问几许、恨端愁绪。伴泪烛，绣凤翻帘自舞。"
    ]
  },
  {
    "id": "adcfe4db3c544a3676c93caff31c2ad7",
    "title": "月下笛 · 萧寺探梅",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "罢酒园亭，飞空素月，镜边闲客。逡巡梦迹。翠羽啼春无极。带风篁、泉石自凄，小庭路钥幽径仄。算何郎渐老，东风多事，旧情难觅。",
      "当时俊赏，问蝶粉蜂黄，顿成疏隔。佳期又晚，坐对依然携笛。想银屏、自温暖岁华，麝篝护被欢正忆。怎教人，为说苍苔破屐浑耐得。"
    ]
  },
  {
    "id": "adcfe4db3c544a36f25568492a869193",
    "title": "浪淘沙 · 慢",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "水云暝，空鸥梦锁，暗苇愁结。霜角吹寒渐阔，雷车递语乍掣。见扑地修篁青玉折。有题字、竟与谁说。念旧馆凌波步尘远，依稀记离别。凄咽。去时泪掩歌阕。又转烛飘蓬残年事，悄悄南雁绝。",
      "空怅望江头，梅信催彻。曼吟细阅。啼冻禽、休踏河桥残雪。钗讯无凭炉灰热。东风起、凭阑正怯。看春浅、垂灯欺倦睫。问百岁、几许欢期，便恨隔，尊前肯负莺花节。"
    ]
  },
  {
    "id": "adcfe4db3c544a368c2b34f4334e73cd",
    "title": "解语花 · 黄园红梅",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "霞笙怨别，雾阁移春，仙梦还寻到。翠蓬霜晓。东风事、唤起半窗啼鸟。",
      "新妆换了。应不管、波荒雪老。娇鬓华、熏麝霏烟，始信红情绕。",
      "还记尊前旧笑。向酣春青镜，游宴多少。素怀凄悄。",
      "抛铅泪、旋写魏宫才调。凌波路渺。惊冉冉、挂林残照。",
      "肠漫回、偏要朱颜，凭溯溪柔棹。"
    ]
  },
  {
    "id": "adcfe4db3c544a36cb4454fc02297697",
    "title": "花犯 · 萧寺小除夕",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "小林亭，疏灯凝水，年华笑相问。市风吹近。听饯腊家家，人语轻趁。倦游梦枕萧斋稳。清波闲处引。",
      "又藓迹、雪融香径，行行销意尽。天边雁声送愁多，寒空峭、坐想迟回芳信。吟思短，清尊共，故欢随分。依稀记、艳阳禊赏，人散后、楼台霏麝粉。漫唤起、阑干私倚，盟春心事准。"
    ]
  },
  {
    "id": "adcfe4db3c544a369e4b6c4008edf461",
    "title": "迎春乐甲子元旦立春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "春心浅浅融窗烛。明曦射、彩幡矗。转新莺、笑语年华绿。钗燕上、妆云肃。",
      "酒美椒芳欢意足。更花气、浓熏晴燠。待去约良朋，知甚处、堪游目。"
    ]
  },
  {
    "id": "adcfe4db3c544a364334969fdddbe892",
    "title": "蝶恋花",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "谁分雏莺知事早。学语依稀，学舞夸轻妙。新著金衣刚称小。旧家梦里都寻到。",
      "忍耐尊前持一笑。歌费尊悭，渐渐伤怀抱。小令银灯应自好。词人莫漫翻长调。"
    ]
  },
  {
    "id": "adcfe4db3c544a36072457d948bf9566",
    "title": "声声慢 · 牡丹花畔作",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "仙衣卷雾，旭日升霞，楼台暖色重重。流艳潮妆，锦帏紧护东风。书花试烦纤手，是江郎、彩笔初逢。题句在，写此情深处，未觉春浓。",
      "一笑前溪回顾，问洛阳鹃语，光景匆匆。垂首雕阑，空余泪洗芳红。依约梦阑蝶意，殢枕香、仍恋欢丛。人事远，盼行云、长驻翠蓬。"
    ]
  },
  {
    "id": "adcfe4db3c544a36de46b23f31a1f0ad",
    "title": "丹凤吟春日怀彊村先生沪上",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "掩户千红如海，听雨高楼，愁鹃南国。吟壶光小，灯飐夜来风色。",
      "沧波自远，梦回何处，雁断犹闻，云飞无极。试醒登临望眼，倦枕天涯，危槛还凭西北。",
      "载酒十年故地，去来漫忆人事隔。怅恨佳期晚，但无多芳草，须傍兰泽。",
      "东风吹老，冉冉好春如客。种柳依桃三径冷，待仙源重觅。",
      "感时溅泪，谁见花下立。"
    ]
  },
  {
    "id": "adcfe4db3c544a364334969f000ce4af",
    "title": "蝶恋花",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "婪尾光阴杯泛泛。欢计因循，渐爱闲阑槛。春去自多才自减。东风只似人情淡。",
      "放眼齐州烟数点。飞絮游丝，一往无拘检。流水二分随意占。青旗沽酒邻村店。"
    ]
  },
  {
    "id": "adcfe4db3c544a36d80e69833e13d323",
    "title": "兰陵王 · 邻家燕巢既毁感赋",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "近寒食。烟水村南舍北。斜阳看、桥畔草花，时节相逢谢堂客。邻翁鬓早白。曾识。寻常巷陌。漂摇事、风暮雨朝，檐语双双世如隔。莓梁暗陈迹。但贴地依稀，茸唾狼藉。",
      "衔泥将子知犹力。嗟落絮身世，涨花漂荡，天涯何处梦再觅。断魂网窗黑。愁极。正岑寂。渐柳改春颦，梨泫秋色。沉沉社鼓思行役。问舞影灯外，盼波帘隙。年来年去，得且住，怎记忆。"
    ]
  },
  {
    "id": "adcfe4db3c544a36c93e3cdacbc43f31",
    "title": "长亭怨慢谭子端家燕巢复毁再赋",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "正飞絮、人间无主。更听凄凄，碧纱烟语。梦迹空梁，泪痕残照、有今古。托身重省，都莫怨、狂风雨。自别汉宫来，眄故国、平居何处。",
      "且住。甚寻常客恨，也到旧家闲宇。天涯又晚，恐犹有、野亭孤露。漫目断、黯黯云樯，付村落、黄昏衰鼓。向暗里销凝，谁念无多桑土。"
    ]
  },
  {
    "id": "adcfe4db3c544a366a10f5083f46ec67",
    "title": "风入松",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "洗妆池榭淡烟萝。愁梦雨声多。杨花惯共光风转，小萍生、乱飐圆荷。鱼戏时抛玉尺，莺愁罢织金梭。",
      "有人楼上敛修蛾。贪睡却妨歌。轻风与便窥帘燕，动湘弦、拂拂清和。几点东阑残雪，春归此路经过。"
    ]
  },
  {
    "id": "adcfe4db3c544a36ea0f49d81d2bc42c",
    "title": "拜星月慢重午，以盆榴置座，邀客同赏。和梦窗",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "俪叶缃丛，芳心蜡蒂，午日湘帘垂地。一梦东风，觉匆匆尘世。赋情懒，漫想、兰闺浴倦风景，酒盏流光重洗。满座平看，胜窥墙臣里。幽姿、自怯临朝砌。",
      "春工绽强为佳辰起。秀影泫露青瓷，染荀郎香腻。记双花、笑折红裙醉。如今向、旧节闲门闭。料未数、曝锦河阳，识幽人物外。"
    ]
  },
  {
    "id": "adcfe4db3c544a369b02ba6d5c805a81",
    "title": "菩萨蛮",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "霜铅细染芙蓉水。鸳鸯两两交文绮。银烛半花残。博山烟浪寒。",
      "旧游风景在。妆罢知谁待。云雨不须疑。近来和梦辞。"
    ]
  },
  {
    "id": "adcfe4db3c544a369b02ba6dab4a1c8b",
    "title": "菩萨蛮",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "凭君滴尽伤歌泪。念奴不管春归事。持酒与君欢。旧痕襟上乾。",
      "剩香和泪觅。点点皆颜色。留取一分妍。今年谢去年。"
    ]
  },
  {
    "id": "adcfe4db3c544a3686b91202356b66c0",
    "title": "虞美人",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "清笙漫借铜簧暖。心共炉灰转。素娥青女在人间。抛却珠冠霞帔爱幽单。",
      "飘灯归梦偏难稳。猜遍尊前分。深深良夜夜如何。生怕绣衾寒比绮筵多。"
    ]
  },
  {
    "id": "adcfe4db3c544a36d5cf24b119ee7dd0",
    "title": "相见欢",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "鸳机冷，浸秋华。泛庭花。浅浅月痕灯意在窗纱。",
      "微波赚。明河犯。客星槎。不信人间无路到仙家。"
    ]
  },
  {
    "id": "adcfe4db3c544a3601d7f369d0a4044d",
    "title": "瑞龙吟 · 庄头村花田自五代迄今，盖亦地之韵者。余既来游，感叹今昔，托之于音",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "是何世。依旧占水耕花，就桥通市。朝朝簪约裾盟，有情未免，多才尽费。凝愁睇。情共露晞平晓，梦痕清泚。分携敛日垆畔，步波皱损，娇尘漫委。偏称天涯芳怨，眼中今古，秋声还起。谁惜故山衰迟。",
      "吟畔憔悴。鲛绡罢织，愁迸蛮珠碎。伤心到、无人为省，荒村年岁。换劫，鬘华坠。海风卷尽，宫斜废隧。须信吾乡美。终未比、仙源桃花春水。感时倦客，空抛铅泪。"
    ]
  },
  {
    "id": "adcfe4db3c544a36c0bb77e9de7c77a7",
    "title": "阮郎归 · 秋夜宿山园",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "西风摇梦翠成绡。残萤和雨飘。檐花清瘦语灯销。蔬尊凉酽潮。",
      "萝薜冷，楚骚调。秋心一倍遥。晓珠圆定结红寮。宿妆楼上娇。"
    ]
  },
  {
    "id": "adcfe4db3c544a361368c914b861ade5",
    "title": "临江仙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "秋去津亭无一事，坐来几叶丹枫。渡头车马故尘空。自然憔悴尽，不敢拟题红。",
      "摇落正关迟暮计，赴寒暝色匆匆。眼前何物最情浓。鲈鱼应自好，残日树声中。"
    ]
  },
  {
    "id": "adcfe4db3c544a362f8c96a2f55d30df",
    "title": "蝶恋花 · 冬日素馨，视夏闺更韵，可歌也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "梦醒宫斜城畔路。月晓霜清，脉脉情千古。准拟小梅诸媵数。蜂媒蝶使纷来去。",
      "镜槛芙蓉笼翠雾。妆缀冬闺，正要闲针缕。碧海有田花有渡。相逢莫更伤迟暮。"
    ]
  },
  {
    "id": "adcfe4db3c544a3686b912020ecc871b",
    "title": "虞美人",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "芳菲冉冉辞鶗鴂。又作人间别。黄昏楼殿月冥蒙。一夜高寒相望断天风。",
      "宫衣瘦尽苕华在。不信连环解。无情辽水自年年。只有雁飞犹见旧山川。"
    ]
  },
  {
    "id": "adcfe4db3c544a360c1b23e5b0f7a209",
    "title": "虞美人 · 夜阑炳烛，聊复命题",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "兰成先自吟魂断。雁塞龙沙远。炉烟销尽始孤明。恰称天涯今夜此时情。",
      "凄花飐飐流尘泊。惜别心如昨。曙窗谁为唤啼红。故国新霜帘幕梦华中。"
    ]
  },
  {
    "id": "adcfe4db3c544a36eca4d28835db6faf",
    "title": "应天长 · 萧寺岁暮，逢洞箫客",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "妆梅梦靥，流水步尘，黄昏梵宇深寂。又是染霜奁月，微微变林色。残年事，萧寺客。念过此、迅如烟驿。暮云外、一笑相逢，竟认头白。",
      "憔悴共天涯，往事旗亭，寻常付陈迹。几度意销魂断，平居睇乡国。伤歌泪，痕暗藉。更万感、尽非畴昔。俊游远，扑面风花，还记今夕。"
    ]
  },
  {
    "id": "adcfe4db3c544a36f2dca1057c083db0",
    "title": "宴清都 · 除夕，海绡楼小集，时文叔归自北京",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "旧语年灯款。东风约、去来人事无限。梅扉冻粉，兰屏润绿，贮寒孤馆。金莺漫炙新簧。向梦里、香云自暖。趁万里、数遍春程，南烽正关归雁。",
      "凄凉故国平居，咸阳倦客，魂意先乱。西园载酒，东郊试马，趁时游宴。天涯更说今夜。任坐久、林鸦易散。愿后期、只似花风，椒杯又浅。"
    ]
  },
  {
    "id": "adcfe4db3c544a36afba599dad742225",
    "title": "庆春宫 · 灯夕，听文叔说京华旧事",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "相觅春沽，随常等好哦，梦回乍省今宵。西崦吹梅，东风匀柳，岁华相望无聊。旧寒重理，暗凄断、闲情紫箫。佳期携手，客恨天涯，人事萧条。",
      "依稀似说前朝。多暇承平，光景偏饶。明月欢悰，樊楼深夜，绣尘香陌骢骄。意销魂断，听呜咽、楼前去潮。余薰知苦，待暖罗衾，金烬都销。"
    ]
  },
  {
    "id": "adcfe4db3c544a3621634d0a6b37bf72",
    "title": "玲珑四犯 · 春日，饮李花下",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "白苎艳吭，昭华冰倚，相逢花夜曾款。玉京仙路永，酒盏寻常浅。春风四弦又怨，问东城、笑红谁浣。上苑风流，洛阳全盛，回首似天远。成蹊道通攸馆。",
      "有宫腰困舞，波语流眄。旧游明月在，梦色时相见。逡巡待理琼瑶报，恨空锁、春阴庭院。凭醉遣。无言自、芳心未免。"
    ]
  },
  {
    "id": "adcfe4db3c544a36e90f0d0c9dbb8c3c",
    "title": "西溪子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "清绮波流晴镜。中有缃桃千顷。下渔舟，烟光窈。都寻到。",
      "茅舍竹篱空好。无计可携家。始怜花。"
    ]
  },
  {
    "id": "adcfe4db3c544a3646408bd96cb47f45",
    "title": "玉楼春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "阑干面面堪垂手。清润园林花落后。移红换紫絮才多，晕色涂香波语秀。",
      "东塘桃李西塘柳。胜地寻常随处有。当时一笑对春风，争免重来成感旧。"
    ]
  },
  {
    "id": "adcfe4db3c544a36e5f09c9bd4864118",
    "title": "愁倚栏令",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "轻蝶粉，净窗油。故香愁。早是旧家如扇月，晓奁收。",
      "微雨归燕妆楼。帘间事，待说还休。弹尽一春红粉泪，只清流。"
    ]
  },
  {
    "id": "adcfe4db3c544a36fbff907d7c44dc6d",
    "title": "虞美人 · 黄杜鹃花",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "宫莺漫妒花颜色。蜀道魂无极。几时上苑与移根。不向蛮乡烟驿染啼痕。",
      "疏疏过尽斜阳雨。一任春归去。不如小鸟泪能红。只爱道人装束旧家风。"
    ]
  },
  {
    "id": "adcfe4db3c544a36f32f182ee6b1e612",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "吹尽桃花舞彩空。已知歌泪不能红。十分闲与好帘栊。",
      "雨后絮云新粉态，镜边螺绿旧珍丛。直须人懒似东风。"
    ]
  },
  {
    "id": "adcfe4db3c544a36f32f182ee9d180a7",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "濯粉池妆带雾收。泛兰双桨尚迟留。物情天气喜清游。",
      "吹梦楝风成旧暖，润香梅雨入新愁。燕归犹傍小红楼。"
    ]
  },
  {
    "id": "adcfe4db3c544a36cc5cf5ea1cf9ad24",
    "title": "西平乐谭瑑卿以怡府角花笺属书旧词，感念盛时文物，声为此调",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "上客西园，赋才东苑，曾系故国风思。金粉残丛，素缣零落，多娱暇日须知。叹逝水前朝事尽，飘雨年华怨晚，流尘暗里高台，既泣平池。谁念裁花剪鸟，浑溅泪、旧意色依依。",
      "好春回睇，红销翠翳，萧瑟兰成，词赋哀时。休更访、楼台梦迹，歌舞余香，漫与将年怆柳，忆事伤桃，何况升平会有期。那信断肠，偏闻正始，重睹开元，对此兴怀。寄谢莺朋，殷勤为选琼枝。"
    ]
  },
  {
    "id": "adcfe4db3c544a3638f6d469fb5ead89",
    "title": "点绛唇 · 七夕",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "彩月侵廊，泛凉花树如轻绮。去来风意。天淡明河地。",
      "银烛深深，不照凭阑事。空憔悴。梦痕如水。重叠吴山翠。"
    ]
  },
  {
    "id": "adcfe4db3c544a36762b8b71849272d2",
    "title": "西子妆",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "零雨咽歌，暮凉泊酒，旧赏尊前都换。媚烟颦柳不成行，占西风、断魂坊院。霓裳事远。更不道、人间又晚。驻芳筵，任夕阳西下，行云能劝。",
      "欢游倦。曲里难忘，最是羌笛怨。好秋仍傍小旗亭，写哀筝、两行金雁。闲愁未遣。问谁省、归来肠断。梦惊回、一片笙箫雾暖。"
    ]
  },
  {
    "id": "adcfe4db3c544a366fda01cddae0ab81",
    "title": "尾犯 · 立冬前一日，伯勤惠木瓜，持以饯秋，颇饶风味。笑拈此解，以代琼琚",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "梦醒及花杯，秋馆画兰，园事疏寂。何处寒林，想经霜颜色。怀袖冷、闻香乍省，自花时、红妆漫识。送春曾款，忍对西风，持赠赋离席。",
      "年年迟暮感，况人世、迥异畴昔。自掩闲门，挽芳菲无力。问行路、销魂谁语，向当筵、酸心暗觅。故人珍重，满眼岁华黄金惜。"
    ]
  },
  {
    "id": "adcfe4db3c544a36b774ae9c54d55394",
    "title": "燕山亭",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "秋气高台，弦索泪零，尽日催吟风雨。残醉强支，故国登临，啼鹃怨芳无主。自有伤心，先未拟、琵琶能语。从诉。怜倦客天涯，几多幽素。",
      "凭记天上霓裳，怎知道人间，此时愁苦。歌停黛敛，髻拥灯斜，流落可堪回顾。漫说开元，谁料理、断宫零谱。重数。须看取、白头如故。"
    ]
  },
  {
    "id": "adcfe4db3c544a363cffbcd17ffc7109",
    "title": "齐天乐 · 木本园穿井，主人邀集试泉，声为此调",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "西风先冷银床树，黄花自开三径。畅酒杯宽，狂簪帽侧，萧散临泉窥影。芳辰共永，浅一缕清寒，旧愁浇醒。梦锁空山，趁潮津鼓漫催暝。",
      "当时云意共懒，翠虬方卧稳，姿媚幽靓。旋托微波，徐看溅玉，招隐诗声流咏。秋阴变景。但鲛织沉吟，蜃云销凝。素客重携，淡鸥能为领。"
    ]
  },
  {
    "id": "adcfe4db3c544a3646635d1d6180244a",
    "title": "石州慢 · 乙丑岁阑，花市盛常年，亦吾粤所独也。寄六禾、瑑青都门",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "辛苦年涯，江渡又春，仍念羁泊。东君努力韶华，早客芳心谁托。流尘自转，暗换几处帘栊，东风不语微波觉。老去愿春迟，看斜阳天角。",
      "寥廓。数声归雁，凄断南烽，瘴云还阁。北望销魂，犹是花前离索。争知此地，占了多少秾华，新愁先满余村落。开岁两相思，有一般梅萼。"
    ]
  },
  {
    "id": "adcfe4db3c544a36d8180c5278f54a4a",
    "title": "戚氏 · 寒食市楼",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "夕阳边。青旗沽酒艳游天。绣碧山城，舞红台榭，委寒烟。",
      "凭栏。尽漫漫。游丝落絮忒无端。行人驻马回首，对此风景几萦牵。",
      "古道惆怅，芳韶百五，暗销雨断风连。正临花燕驿，簪柳莺户，争闹晴暄。",
      "婪尾自惜春妍。垆畔醉卧，冉冉付当筵。街帘悄、浅亲邻火，但俯华颠。",
      "念乡园。倦旅梦绕参旗，拂晓戍鼓催船。劝归未得，杜宇声声，且与随分尊前。",
      "信有平生赏，当闲暇日，艳笑清欢。便是离家易感，遇良辰、俊约总依然。",
      "朅来故国平居，去情宛谢，空醒登临眼。怨暮云、憔悴天涯伴。",
      "多少事、凄语时年。剩素怀、冷节相怜。泪纨湿、雁绝旧山川。",
      "共飞花远，韩翃句好，汉苑休传。"
    ]
  },
  {
    "id": "adcfe4db3c544a362ce2b8ad6bb1a142",
    "title": "扫花游江路清明和梦窗",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "水村带郭，殢试火新烟，弄晴霏雾。倦茶破午。数花风暗忆，梦中行路。惯看游人，半日妆蛾媚妩。扬愁缕。问红出杏帘，魂断谁语。",
      "垆畔曾卧处。况易感芳辰，浅稀欢遇。觑禽又妒。搅东阑乱雪，更将泥污。怪侣狂朋，怎似青青那树。怨迟暮。慢匆匆、燕来人去。"
    ]
  },
  {
    "id": "adcfe4db3c544a36e6f789879b0fda52",
    "title": "满庭芳 · 晨起闻卖花声，知安排作七夕矣",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "碧水珠流，明霞花渡，镜奁催趁朝妆。隔年心事，分付待钗行。多少珠帘绣幕，频回首、月户灯廊。闲情在，泉华晓汲，淡淡看秋光。",
      "虚堂延漏听，无人夜半，休更思量。漫赢得尊前，一点芬芳。憔悴荷衣未改，佳期怨、宫彩先凉。针筵畔，都无才思，随分过昏黄。"
    ]
  },
  {
    "id": "adcfe4db3c544a36d0f9c2290c237f41",
    "title": "解蹀躞 · 答六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "露井轻敲梧韵，户闭西风悄。夜吟相答哀蛩步幽草。浑做一片凄清，暗尘著处都销，海边人老。倦怀抱。",
      "劳梦逡巡旋觉。相逢与君笑。泛槎仙客年年见秋早。管甚天上佳期，可怜不似忘机，去来鸥鸟。"
    ]
  },
  {
    "id": "adcfe4db3c544a36fb1b28ddba1d95e4",
    "title": "蕙兰芳引题谭瑑青聊园填词图",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "栖苦梦华，楚香浣、去尘无迹。对雪户灯窗，清映素怀向夕。玉梅数点，漫唤起、花间吟笛。想旧时月在，到此依稀能忆。",
      "绣笔闲来，花虫欲语，永夜愁寂。更风景山河，经眼尽堪泪滴。白头吟望，渺然京国，年少时、相念几多怜惜。"
    ]
  },
  {
    "id": "adcfe4db3c544a36d9b1cd6622db9130",
    "title": "烛影摇红 · 丁卯正月初三夜，与闺人烧烛候春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "光悦新眉，冻痕巧印妆梅倩。旧寒尊俎尚依然，门掩黄昏院。蜜炬围红自暖。暗尘销、香深醉浅。年华珍重，问讯花风，今番迟见。",
      "无限银屏，好春来处都行遍。趁时青韭入冰盘，何似山家便。钗胜看人未免。海天宽、闲心待遣。尊前一笑，有几春人，白头贫贱。"
    ]
  },
  {
    "id": "adcfe4db3c544a368cf9b6583989839f",
    "title": "珍珠帘灯约阻雨",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "东风漂荡灯如水。红楼望、倦枕恹恹慵起。衾麝惜余熏，熨旧寒醒未。染柳妆梅箫意懒，奈嫩约、黄昏犹记。愁理。问凌波庭户，深深能几。",
      "顽老著甚情怀，便良宵花月，多时无味。楚梦总关人，教看春何计。绛蜡流尘轻换尽，况更说、承平歌吹。闲里。恁过眼年光，空余清泪。"
    ]
  },
  {
    "id": "adcfe4db3c544a36fc86bb8a6974e8f6",
    "title": "丹凤吟丁卯寒食，江南人来，凄然望远",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "倦眼东风谁主，故国江南，飞花寒食。何人愁苦，千里暮云空碧。",
      "当时燕子，可堪重诉，社鼓沉沉，黄昏历历。最是芳情怕遣，梦里残鹃，无语还似相惜。",
      "便有平居旧意，未灰绛蜡犹泪滴。强饮佳辰酒，奈都来不是，年少踪迹。",
      "山河多时，忽觉闭关人寂。堕履题门，何处访、更同携欢适。",
      "那回且住，仍念归未得。"
    ]
  },
  {
    "id": "adcfe4db3c544a36e5604020f4bf3e49",
    "title": "八声甘州 · 不得彊村先生起居",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "渐流红去远怕看春，江南古离忧。况青芜萧索，瑶华珍重，欲寄无由。又是清明近也，旧火一时收。城角余寒恋，凄恻如秋。",
      "准拟随花追步，倩谢堂燕客，密意绸缪。对东风无语，迷路梦中休。雨潇潇吴娘歌苦，但市园依旧接枫稠。人间世、此心安处，莫问渔舟。"
    ]
  },
  {
    "id": "adcfe4db3c544a36fd803e4af2153e0c",
    "title": "风入松 · 重九",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "人生重九且为欢。除酒欲何言。佳辰惯是闲居觉，悠然想、今古无端。几处登临多事，吾庐俯仰常宽。",
      "菊花全不厌衰颜。一岁一回看。白头亲友垂垂尽，尊前问、心素应难。败壁哀蛩休诉，雁声无限江山。"
    ]
  },
  {
    "id": "adcfe4db3c544a3676a263d1813c8757",
    "title": "碧牡丹",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "断岸分流景。连阁催新暝。一带清溪，未晓游人心性。趁汐归船，摇语波无定。月华风意谁领。",
      "暮云凝。顾望天去迥。江花睇蛾曾凭。濯粉池妆，最是晚秋难整。甚日归来，愁又歌同病。离怀长恁凄冷。"
    ]
  },
  {
    "id": "adcfe4db3c544a36f648710ed165d597",
    "title": "水龙吟 · 丁卯除夕",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "春来准拟开怀，是谁不放残年去。寒更灯火，断魂依在，严城戍鼓。天北天南，一声归雁，有人愁苦。算寻常经过，今年事了，都休向，明朝语。",
      "光景花前冉冉。倚东风、从头还数。因循却怕，登临无地，夕阳如故。烂醉生涯，颓然自卧，懒歌慵舞。待鸣鸡唤起，白头簪胜，尽平生度。"
    ]
  },
  {
    "id": "adcfe4db3c544a3686c1560d71749472",
    "title": "庆春宫 · 人日，光孝寺谒虞仲翔先生祠",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "云约颓檐，春生残垒，剩烽雁后方惊。人日题诗，荒祠怀古，去来不驻游情。岁华堪叹，翠禽语、红梅未英。芳辰惆怅，犹是花前，莫问飘零。",
      "兹堂在昔陈经。谪宦栖迟，谁分平生。无定风花，有缘香火，为他一晌销凝。问天何意，世多难、儒冠自轻。江山如此，依旧吾庐，风雨鸡鸣。"
    ]
  },
  {
    "id": "adcfe4db3c544a36e93dfaac7f0ed8fd",
    "title": "三姝媚戊辰闰花朝清明",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "新烟摇梦绮。笑今年东风，较多才思。载酒园亭，看彩幡依旧，万妆齐倚。信有前期，分付定、蝶媒蜂使。绣幰佳人，闲了秋千，再商春事。",
      "百五韶光如水。只蜡烛灰枯，尚堆残泪。又说良辰，向有花明月，旧家提起。熨日帘栊，消受过、宜蚕天气。便是寻芳来晚，娇他嫩子。"
    ]
  },
  {
    "id": "adcfe4db3c544a3678d255fc5bffb373",
    "title": "烛影摇红 · 梅郎南泊，北望凄然，邂逅朋尊，漫吟成调",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "摇梦清尊，酒阑却望长安远。年时西笑出门行，日下魂飞乱。车马亲朋又散。问平居、沧江岁晚。霓裳惊破，鼙鼓声中，飘零谁管。",
      "时节逢君，楚兰别有江南怨。赋情不比李龟年，曾侍开元宴。往事梨园泪断。暗凄凉、西风故苑。良辰美景，天上人间，白头吟倦。"
    ]
  },
  {
    "id": "adcfe4db3c544a36a1e42323dc24f875",
    "title": "望江南听梅郎歌洛川会",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "明珰恨，沾座泪茫茫。不是此声肠欲断，却缘心事寄君王。",
      "掩抑故难忘。"
    ]
  },
  {
    "id": "adcfe4db3c544a363e1cf02cd807e9a3",
    "title": "喜迁莺 · 立春日，得杨铁夫书，喜闻彊村先生起居，赋此寄怀",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "白头簪胜。尚依约梦华，东风吹醒。故国春回，闲门人老，时事几番重省。把酒可怜东望，到眼都无新咏。暮云锁，又飞鸿天阔，竹梅深静。",
      "谁听。花信转，消息江南，前度流红冷。终岁怀人，兹辰芳草，一晌旧寒销凝。待得倩莺烦燕，争奈有期无定。愁未免，想芳菲掩抑，沧洲残影。"
    ]
  },
  {
    "id": "adcfe4db3c544a36f4fe5d0edaa69776",
    "title": "减字木兰花 · 题薛剑公石竹芝兰画册",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "无言有泪。终古苍梧何限翠。唤起商山。心是湘累事较闲。",
      "芳馨欲采。凄咽海尘零画在。珍重晴窗。不是前朝旧夕阳。"
    ]
  },
  {
    "id": "adcfe4db3c544a36a663178607c6ccc5",
    "title": "更漏子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "落花时，风景好。惆怅识音人老。弦欲语，座无言。满堂沉麝烟。",
      "伤心面。归来见。惟有画梁双燕。将寂寞，慰飘零。相逢江海情。"
    ]
  },
  {
    "id": "adcfe4db3c544a365036c7d804975e25",
    "title": "浣溪沙 · 小港看桃花，午饮志园，漫成二首",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "商略微波问泛家。人间随处有桃花。一回一笑老生涯。",
      "未尽忏除余梦绮，自然珍重放年华。待携烟语閟窗纱。"
    ]
  },
  {
    "id": "adcfe4db3c544a365036c7d8e966b252",
    "title": "浣溪沙 · 小港看桃花，午饮志园，漫成二首",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "半日游情烂漫天。主人相惜为开筵。浮生花底与尊前。",
      "爱酒误花宁是计，君看蛱蝶殢香眠。要迟斟酌共流连。"
    ]
  },
  {
    "id": "adcfe4db3c544a3635f6dce337609618",
    "title": "南乡子 · 己巳三月，自郡城归乡，过区菶吾西园话旧",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "不用问田园。十载归来故旧欢。一笑从知春有意，篱边。三两余花向我妍。",
      "哀乐信无端。但觉吾心此处安。谁分去来乡国事，凄然。曾是承平两少年。"
    ]
  },
  {
    "id": "adcfe4db3c544a360d800702bdf73386",
    "title": "点绛唇 · 市楼同菶吾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "沽酒桥南，客行不共清明到。杜鹃啼老。只有荼蘼好。",
      "往日旗亭，事去都忘了。山花笑。此时情调。分付提壶鸟。"
    ]
  },
  {
    "id": "adcfe4db3c544a3692a1ab55758e4a24",
    "title": "点绛唇 · 己巳十月，张庶平重逢花烛索赋。及时之美，栖隐之贤，吾犹乐道之也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "红烛今宵，样眉不用商时世。旧家椎髻。白首梁鸿婿。",
      "偏我沉吟，六十年来事。从头记。国人知未。家室中兴美。"
    ]
  },
  {
    "id": "adcfe4db3c544a36f0746cbb1946ebdb",
    "title": "定风波 · 庚午花朝",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "回睇灯期月又妍。祝花情早在春先。却向无花闲处坐。如我。不关爱酒与逃禅。",
      "信有楼台应有树。谁主。满城车马正喧阗。莫倚良辰多乐事。何似。青山绿水自华年。"
    ]
  },
  {
    "id": "adcfe4db3c544a365421544d63841ef5",
    "title": "大酺湖上怀梦窗故居",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "对夕阳空，疏烟冷，云锦当窗重织。清秋如客燕，问西园谁分，主人曾识。醉墨乌丝，歌尘彩扇，经眼悲欢狼藉。当时行吟地。算承平年少，就中难觅。但还泊逡巡，矮桥惆怅，盼波能惜。",
      "哀时词赋客。蓦回睇、天水伤心碧。怕未许、随花追步，分柳为邻，好湖山怎消幽寂。忍见离宫月，孤泪接、青苔无极。怨零落、双鸳迹。今我何世，犹是身闲游历。远箫似闻叹息。"
    ]
  },
  {
    "id": "adcfe4db3c544a3654a47715e41d5bc7",
    "title": "蓦山溪 · 与圆虚道人薄游湖上，晚过高氏庄作",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "承平池馆，梦绕西湖路。应恨我来迟，蓦惊回、佳期细数。吟箫倦倚，无复谱当年，明月在，暗尘流，不为行云驻。",
      "游情画舸，寂寞从朝暮。谁念畏登临，堕西风、颓然废圃。人家门巷，燕子欲归时，怀故国，想平居，休问闲歌舞。"
    ]
  },
  {
    "id": "adcfe4db3c544a369f396c8ea0e65124",
    "title": "烛影摇红 · 沪上留别彊村先生",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "鲈脍秋杯，树声一夜生离怨。趁潮津月向人明，还似当时见。芳草天涯又晚。送长风、萧萧去雁。凄凉客枕，宛转江流，朅来孤馆。",
      "头白相看，后期心数逡巡遍。此情江海自年年，分付将归燕。襟泪香兰暗泫。两无言、青天望眼。老怀翻怕，对酒听歌，吴姬休劝。"
    ]
  },
  {
    "id": "adcfe4db3c544a367ebb7715e59ac566",
    "title": "点绛唇 · 风余小集，示从游诸子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "尊酒平生，岁寒心素归闲赏。玉梅宫样。先入春风唱。",
      "花信从头，迤逦年光畅。芳菲想。旧兰无恙。语笑疏灯上。"
    ]
  },
  {
    "id": "adcfe4db3c544a361bc309fe29d2b2da",
    "title": "三姝媚午窗假寐，姬人为供给红梅枝，既觉始见之，时得彊村翁寄词，有“风怀销尽”语，遂下一转语作我发端",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "风怀销未尽。又帘栊新妆，漫吟花信。静日闲门，驻风华依旧，好春宜趁。唤起娉婷，应为斗、新词娇韵。自照溪奁，重拂燕支，翠尊潜近。",
      "心事黄昏牵引。写艳曲江南，故宫遗恨。淡泊重来，算自然孤寐，寤歌随分。掩抑红情，谁更念、玉箫凄损。料东风不管，清寒拼忍。"
    ]
  },
  {
    "id": "adcfe4db3c544a36c23196d8bc9cee03",
    "title": "应天长 · 庚午秋，谒彊村翁沪上，日坐思悲阁谈词，吴湖帆为图以张之。赋此报湖帆，并索翁和",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "王风委草，骚赋怨兰，危弦思苦谁说。坐对素秋摇落。芳菲与鹈鴂。吟壶永、双练发。悄未觉，翠销红歇。镇闲写，解带披襟，满座香发。",
      "长恨付梨园，似锦湖山，南渡最凄咽。况是泪枯啼宇，冬青更愁绝。斜阳事，人世别。怎料理、此间情切。画图展、后视如今，何处风月。"
    ]
  },
  {
    "id": "adcfe4db3c544a36f066fe1a496db673",
    "title": "宴山亭辛未九日，与风余诸子风雨登高",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "闲梦东篱，凄绝素心，暝色相携高处。残照翠微，旧月黄昏，佳约有时风雨。漫惜多阴，知道是、秋光谁主。凝伫。曾旧识江山，看人无语。",
      "还喜身健登临，且随分清尊，慰秋良苦。漉巾爱酒，岸帻簪花，商略较谁风度。尽日停云，休更忆、昔年亲故。迟暮。须料理、幽居词赋。"
    ]
  },
  {
    "id": "adcfe4db3c544a3625665b369e0d9877",
    "title": "水龙吟",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "看人如此溪山，等闲消与填词老。流尘换镜，天风吹籁，危阑自好。南渡斜阳，东篱旧月，古今怀抱。算承平去尽，笙歌梦里，浑昨日、非年少。",
      "金粉旗亭谢了。剩伤心、紫霞凄调。新绡故素，啼红泫碧，不成春笑。湖水湖烟，余情分付，又随风渺。望千秋、洒泪同时，怅断掩霜花稿。"
    ]
  },
  {
    "id": "adcfe4db3c544a366f6647d134e8cc5b",
    "title": "木兰花慢 · 岁暮闻彊村翁即世，赋此寄哀",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "水楼闲事了。忍回睇，问斜阳。但烟柳危阑，山芜故径，阅尽繁霜。沧江悄然卧晚，听中兴、琶笛换伊凉。一瞑随尘万古，白云今是何乡。相望。",
      "天海共苔苍。弦敛赏音亡。剩岁寒心素，方怜同抱，遽泣孤芳。难忘。语秋雁旅，泊哀弦危柱暂成行。泪尽江湖断眼，马塍花为谁香。"
    ]
  },
  {
    "id": "adcfe4db3c544a3646408bd934383597",
    "title": "玉楼春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "野亭惯为寻春到。刻意怜春春太早。今年方喜见春迟，往事悠悠来暗抱。",
      "酒阑无奈花仍好。醉里不知人已老。尊前日日愿花娇，花若长红人合少。"
    ]
  },
  {
    "id": "adcfe4db3c544a369c70a6d855f2c7eb",
    "title": "踏莎行",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "仄径花余，融泥燕后。佳期绿草仍携手。楼台梦迹尽分明，朝朝暮暮添时候。",
      "美酒千钟，新诗几首。寻思此外都无有。浮生若只要春欢，春愁却遣谁消受。"
    ]
  },
  {
    "id": "adcfe4db3c544a3625eb6af71dd08292",
    "title": "清平乐",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "飞花似梦。恰趁清歌送。蜡炬灰枯流泪冻。长是玉箫珍重。",
      "归来依旧安眠。有情分付尊前。小小占人怀抱，念奴不识开元。"
    ]
  },
  {
    "id": "adcfe4db3c544a3625eb6af71e8c0ae6",
    "title": "清平乐",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "一春闲过。茂苑深深锁。白石清泉容伴我。料理睡余茶课。",
      "清晨谢了遨头。斜阳离梦中洲。应为老来筋力，不成故国登楼。"
    ]
  },
  {
    "id": "adcfe4db3c544a369c70a6d8323449ba",
    "title": "踏莎行",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "柳色西风，荷声伏雨。清秋潇洒催阑暑。回廊曲槛自逡巡，良辰美景从来去。",
      "旧宿鸥飞，新巢燕语。楼台深锁疑无主。人间衰谢正关情，一声邻笛山川暮。"
    ]
  },
  {
    "id": "adcfe4db3c544a36b9f020e37ccdf738",
    "title": "洞仙歌 · 下茅乡看桃花，课有拟卜居者",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "千村荆杞，待看春何处。一笑相逢去无语。爱东皋数亩栽点桑麻，花更好、只合将家且住。",
      "对花三叹息，开谢无端，过眼红芳竟谁主。未要似仙源，流水东风，人间事、年年来去。但唤取、娇莺与流连，便不是比邻，也成知故。"
    ]
  },
  {
    "id": "adcfe4db3c544a366a10f50849d84dc3",
    "title": "风入松",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "人生离合似萍蓬。时节苦匆匆。年年寒食空相忆，今年见、蜡烛光融。往事山河梦里，高谈风雨声中。",
      "承平冉冉逐孤鸿。天阔更无踪。相携便作佳期看，亲知面、也算遭逢。几点飞花门巷，依然故国东风。"
    ]
  },
  {
    "id": "adcfe4db3c544a36a5406644759b970e",
    "title": "点绛唇 · 顾横波画兰卷",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "金粉南朝，楚香衰谢无人赋。等闲一顾。怎与论心素。",
      "小小眉楼，不解离忧古。轻烟傅。细风斜露。欲托微波语。"
    ]
  },
  {
    "id": "adcfe4db3c544a36facfc79a8bd3a2c5",
    "title": "点绛唇 · 潘致中为余作填词图便面，云以博海绡一小词。迨词成，去致中之没五年矣",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "画里相逢，可能似我填词处。故人先许。兼要新题句。",
      "便理闲身，怎理闲心绪。因循误。岁来年去。不是当时语。"
    ]
  },
  {
    "id": "adcfe4db3c544a36683365774d1691cd",
    "title": "清平乐 · 为余越园题归砚娱亲图",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "江山如此。多少人间事。绿酒高堂欢彩戏。以外般般无味。",
      "闲居即目多佳。良辰尽入余怀。看取四时图画，天然不用安排。"
    ]
  },
  {
    "id": "adcfe4db3c544a36a38cd28c5e380486",
    "title": "点绛唇 · 题准园寿苏图",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "腊鼓年年，旧家乐事宜朋酒。放梅舒柳。尽与闲消受。",
      "斟酌良辰，又说坡仙寿。天长久。画中携手。多少平生旧。"
    ]
  },
  {
    "id": "adcfe4db3c544a36068fbe934313ab3f",
    "title": "齐天乐 · 瑑青归自旧京，过从甚欢，秋原联步，极意吟赏，垆边得句，聊写余情",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "西风初劝新凉味，人情故乡先好。俊赏山泉，清斋露蔌，差拟吴莼同调。花间梦晓。尚依约平生，旧时啼鸟。笑语相携，共承平世两年少。",
      "春华容易过眼，畅秋随分赏，心素才表。暮雨留尊，重阳趁菊，须觅宜霜林沼。江流未了。更休说关河，去来残照。但有垆边，岁寒堪共保。"
    ]
  },
  {
    "id": "adcfe4db3c544a366b3f57886ca9f2f0",
    "title": "解连环 · 读庞德公、司马德操传记，眷然有怀。时庭梅盛开，寒香袭人，绕树激吟，切声依黯，词成，亦不知所言何谓也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "所思何极。嗟佳人误约，更无消息。待寄陇、亲折庭梅，怕凄断管春，未禁遥驿。暮雪归鸿，暗愁尽、玉关行色。又高寒望彻。把酒问天，是何年夕。",
      "花边记吟短笛。间铮琮韵玉，歌和泉石。信自有、相赏生平，但一壑一丘，怎论胸臆。梦里佳期，拼旧日、风流无觅。算从来、念君念我，也应鬓白。"
    ]
  },
  {
    "id": "adcfe4db3c544a36ede92a5c86f7f32d",
    "title": "水龙吟 · 丁丑除夕",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "岁来年去匆匆，闭门我只如常过。琴书送日，壶觞趁夕，有时闲坐。遐想羲农，偶题甲子，自歌谁和。算风怀未减，芳菲一点，撩人又、钗头朵。",
      "经眼物华依旧，恁看看、尽情无那。朦胧心事，丁东漏瑟，迷离灯火。明日新年，春须还我。待从头、细把欢悰重理，怕佳期左。"
    ]
  },
  {
    "id": "adcfe4db3c544a3689f61171e325582e",
    "title": "清平乐 · 题珠湄尘影图",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "承平旧馆。少日和天远。欢梦匆匆容易断。芳草夕阳寻遍。",
      "几回说与登临。朅来不绝余心。故国百年人事，当时直到如今。"
    ]
  },
  {
    "id": "adcfe4db3c544a366da4182210a00854",
    "title": "瑞鹤仙 · 得广州门人书，有海绡楼中秋之约，此固主人所甚愿也",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "近人惟有月。算高楼天远，和他谁说。登临倦游睫。",
      "黯苍波落日，断崖重叠。魂销梦怯。旧家心、逡巡去蝶。",
      "把从来故国平居，付与候蛩吟彻。",
      "亲切。尊前有分，美景良辰，未应虚设。风流易歇。海边讯，暗尘咽。",
      "但高寒不改，年年宫殿，多少兴亡坐阅。甚人间、只道佳期，怕成怨别。"
    ]
  },
  {
    "id": "adcfe4db3c544a3637382987d22f90ad",
    "title": "渔家傲 · 澳门送秋，携谷儿登新园",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "梦里关河凭讯雁。社余日日催归燕。迟节晚花犹喜健。霜容倩。锦屏鸳枕新装遍。",
      "把酒西风谁与劝。登临客恨逢多难。此度送秋情不浅。秋去远。伤心行路休回面。"
    ]
  },
  {
    "id": "adcfe4db3c544a36886828d40c6f7530",
    "title": "琐窗寒 · 己卯九日",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "去国秋风，天涯又作，一番重九。茱萸办了，旧俗看看还有。掩闲门、自珍岁华，古来尽道佳时候。只东篱误约，及花无奈，几回搔首。当牖。",
      "霜林后。甚对面青山，未成携手。新亭泪眼，怕检凭高罗袖。咽歌蝉、残日梦回，故人不见天也瘦。待从头、诉与今朝，倦客殊方久。"
    ]
  },
  {
    "id": "adcfe4db3c544a3601913917ba896fa5",
    "title": "减兰寄题八泉亭",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "八泉流断。指与斜阳天更远。谁补荒亭。牵引行人吊古情。",
      "高歌楚些。词客有灵应识我。迟暮江关。我亦哀时未要还。"
    ]
  },
  {
    "id": "adcfe4db3c544a3646408bd946a71cca",
    "title": "玉楼春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "新愁又逐流年转。今岁愁深前岁浅。良辰乐事苦相寻，每到会时肠暗断。",
      "山河雁去空怀远。花树莺飞仍念乱。黄昏晴雨总关人，恼恨东风无计遣。"
    ]
  },
  {
    "id": "adcfe4db3c544a36259e56dcd62867f6",
    "title": "玉蝴蝶 · 摺叠扇，同六禾赋",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "乐府惯闻流怨。几时宫体，不拟齐纨。小摺泥金，怀袖又总凄然。试临风、艳歌抒感，如揽结、群幅留仙。宛相怜。叠纹绫被，收泪银笺。",
      "尊前。为他重省，江南旧事，叶格流连。半额蜂黄，惹香谁见靠腮边。记却立、断肠阑曲，嗟面隔、不当屏山。卷舒便。无凭凉热，直恁情牵。"
    ]
  },
  {
    "id": "adcfe4db3c544a36b88165b618935cf5",
    "title": "蕙兰芳引索居易感，歌以遣之。寄六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "飘枕晚凉，水楼卧、倦床闲笛。又著点嫣霞，林稿费他重饰。对花对酒，算未减、年时吟力。只漏长门闭，到户清风相识。",
      "旧雨不来，邻鸥三四，惯共晨夕。更佳日旗亭，携手俊游记得。风花撩梦，暗尘何极。须寄情、休寄海边消息。"
    ]
  },
  {
    "id": "adcfe4db3c544a36e2cb06b3f4f4dba1",
    "title": "秋宵吟秋感，寄六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "井梧阴，堕叶静。蠹管和秋都冷。黄昏鼓、渐做雨溪云，预供宵永。荡流光，泛钓艇。酹酒江山同酩。登临怕、写画笔荒寒，暮村烟顶。",
      "梦转回潮，甚事往、沉红乍省。旧兰湘畹，暗菊陶篱，锦岸为谁靓。哀乐笙歌屏。便觉鸥人，沧事漫领。证盟心、算有天随，今夕风月任醉醒。"
    ]
  },
  {
    "id": "adcfe4db3c544a3612b2899d79235782",
    "title": "秋宵吟秋气益深，水乡沉寂，读六禾词，感音重寄，叠前韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "野塘幽，睡蝶静。剩苦莲心知冷。秋来久、听树底清商，缓消吟永。火微明，似去艇。路入茅亭花酩。惊华鬓、倚茜雪芦梢，素丝鸥顶。",
      "望伫停云，酽夜语、分潮为省。背风渔唱，送日樵歌，侣欠素蛮靓。看月华灯屏。泪滴慵寻，虚籁漫领。怕朱楼、梦也伤心，豪竹哀竹唤未醒。"
    ]
  },
  {
    "id": "adcfe4db3c544a36d80649f3abbbf609",
    "title": "疏帘淡月菊影，同六禾赋",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "蜂黄枕印。带烛底霜清，镜奁流韵。旋整秋裳，看足自怜谁近。东篱旧约嫌多，分酒钟深，离魂相趁。彩云归后，避春暗怯，化秋难稳。",
      "又谁识茸窗滴粉。正掩骚偷写，卷帘微困。极目相思，天远欲低鸿阵。无言淡尽斜阳，恨甚西风，平地催紧。蓦然忆起，凭高帽落，故人衰鬓。"
    ]
  },
  {
    "id": "adcfe4db3c544a36f4ed3d50a341bb2a",
    "title": "早梅芳 · 近小春过矣，早梅意有开者，倚此讯之",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "金屋深，青禽小。淡极琼瑶好。雪窗愁绪，水驿音书未曾到。冻箫怀旧响，蠹箧伤春稿。正红消翠黯，清尽向人抱。",
      "甚寻春，悔未早。粉蝶须知道。前村昨夜，故宿荒寒分多少。素心天吐白，艳色人娇缟。笑相逢、算输无意巧。"
    ]
  },
  {
    "id": "adcfe4db3c544a369a7649af1ac07337",
    "title": "应天长 · 庚申冬至",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "湖妆待柳，宫韵殢梅，晴暄战怯霜力。蓦地破扃元钥，来愁寸阴织。芸窗隐，金钿客。念度日、绣慵魂极。凤箫转、拍乱蛮讴，怎问消息。",
      "时事正相催，怕见江湖，随阳倦飞翼。又叹冱寒燕谷，玄云渺天北。春根畔，停苦觅。到听雨、听风寒食。蕙炉暖，醒坐醺眠，长夜偎得。"
    ]
  },
  {
    "id": "adcfe4db3c544a36e6986d04ce4bf0c8",
    "title": "八声甘州 · 野烧",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "送关河满眼是伤心，何堪问芳菲。甚霜凋仍绿，风摧竟白，灰尽能遗。坐叹烟销烬冷，缩手昨人非。时有笼灯火，光出丛祠。",
      "毕竟熏天何苦，笑几家蔀屋，曾借余辉。任红心凄黯，今后总休提。想幽人、蓬蒿深护，剩劫残、三径得因依。谁怜我、向经行地，望伫青旗。"
    ]
  },
  {
    "id": "adcfe4db3c544a36fc3e61c454b95efa",
    "title": "角招六禾言，车过南冈，驿梅已著花。不禁神往，和姜韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "故山瘦。邮程倦、绕烟村种树无柳。细禽啼暝岫。堕策短亭，和冻呵手。绡盟凝久。想嫩茁、蓝田萦亩。一笛临风缥缈，做千百折回肠，为蛾眉螓首。知有。",
      "凭寒翠袖。栖香纸帐，宫样还输秀。照奁溪月溜。暗惜年华，花风催候。新愁间旧。透一缕、酸心调酒。宠极东皇漫奏。趁飞雪、约黄昏，携车后。"
    ]
  },
  {
    "id": "adcfe4db3c544a3647e57849c77b9a0d",
    "title": "忆旧游 · 过大佛寺黄梅伯读书处，同六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "看铜仙泪冷，黑子灰飞，才过僧寮。便似山河渺，听黄垆俊语，淡酒须浇。片红漫点花信，来去锦尘抛。甚彩笔空题，华年枉度，风景非遥。",
      "诗瓢。趁流水，想梦雨春痕，烟翠都飘。未识愁多少，放高歌闲地，何似西樵。故人唤起深恨，空手鹤声招。但掩户惊沙，丹青粉壁犹故朝。"
    ]
  },
  {
    "id": "adcfe4db3c544a36bbbc5701ffa8637c",
    "title": "玉烛新元夜歌席赋，并寄六禾",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "花光浮玉夜。是第一圆蟾，好春亭榭。细簧劝客，雏莺啭、座密衣云飘麝。",
      "今情古思，只赚得词人游写。时笑语、惟有渠侬，风流未曾衰谢。",
      "闻歌易感深情，但放意尊前，尽欢聊且。闹蛾又罢。",
      "都删了、旧日武林闲话。寒消暖乍。早泪蜡、红冰盈把。",
      "人去远、空想佳期，罗衾梦罅。"
    ]
  },
  {
    "id": "adcfe4db3c544a365443a732c55beb9a",
    "title": "高阳台 · 浮东郊废园池荷",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "耕壁平烟，遗簪断浦，何年占此幽深。鱼鸟亲人，扁舟一往难寻。红衣画里烟波隐，甚灌园、心事如今。最无聊、游子年年，凄动骚吟。",
      "风裳水佩知无数，问江湖满眼，何似山林。故国天涯，相携却怕登临。斜阳正在花开处，镇销凝、淡粉黄金。惹闲愁、春去方生，秋到争任。"
    ]
  },
  {
    "id": "adcfe4db3c544a361203eae4e7ed1813",
    "title": "花犯 · 苔痕",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "古墙阴，添花绚彩，茸茸闹春绣。雨声归后。疑瞰户梅鬟，钿翠光溜。去来燕子还知否。巢泥寻故有。",
      "又几日、绿尘蛛闹，双鸳从去久。潇湘岸边扫愁多，琅干上、点泪斑斑文秀。凭认取，冰霜凝，黛痕依旧。人间事、自今自古，幽恨对、闲庭关半亩。便谢了、席门车辙，斜阳明巷口。"
    ]
  },
  {
    "id": "adcfe4db3c544a36a80ac95405ccc4d5",
    "title": "关河令",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "疏花和人坐到暝。印一分苔冷。户淡无声，行云消倩影。",
      "茶烟供睡目静。但烧叶、霜红交映。怎忍孤醒。沉沉更漏永。"
    ]
  },
  {
    "id": "adcfe4db3c544a3686a3f8152ddcb0c9",
    "title": "临江仙 · 与子端过旗亭，寄六禾江上",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "一自彩云归去后，碧城相望销凝。冷烟寒食小旗亭。良辰美景，依约有平生。",
      "正是风花如梦里，王郎绝句知名。双鬟未必眼常青。且休怀旧，怀旧不胜情。"
    ]
  },
  {
    "id": "adcfe4db3c544a36567584f2a2022787",
    "title": "倒犯溪上人家偶题",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "绣管、共香红暗凋，瘗花慵草。游丝自袅。东风渐、意都阑了。无聊甚、向桃李新栽、成蹊道。看画里人家，一曲清江抱。似仙源，世间少。",
      "金粉词场，赚尽才人，旗亭今更杳。梦水正暮色，蘸柔绿，初眉小。送过客、溪山好。载笙歌，如天飞远棹。漫静日闲门，不管流红到。浣纱贫里老。"
    ]
  },
  {
    "id": "adcfe4db3c544a36d0d3a4b6290d500a",
    "title": "梦江南拟牛峤",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "红绣被，叠起恨重重。枕畔放伊闲伴我，半床凉月半床风。",
      "无处觅郎踪。"
    ]
  },
  {
    "id": "adcfe4db3c544a36d5cf24b1ef14be69",
    "title": "相见欢",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "风声昨夜潮头。钓筒收。谁唤彩云明月下莲舟。",
      "笙歌送。都如梦。几曾留。唯有一川鱼鸟替人愁。"
    ]
  },
  {
    "id": "adcfe4db3c544a36e90f0d0cacb76fac",
    "title": "西溪子",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "有客江南归也。梨雨一襟沾洒。惜春宵，弦不语。人何处。",
      "蜡泪啼红天曙。依旧锁妆楼。碧云愁。"
    ]
  },
  {
    "id": "adcfe4db3c544a36995c8684b3f72920",
    "title": "南歌子 · 七夕雨坐，忆四年前旧游",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "宝扇唐宫袖，檀床汉殿箫。星河隐隐夜迢迢。缥缈谢家廊庑五云高。",
      "碧海回尘旋，黄垆梦雨飘。烛心齐赴冷中消。纵使有花有月总无聊。"
    ]
  },
  {
    "id": "adcfe4db3c544a367093d13929dfaa35",
    "title": "醉太平",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "珊瑚挂瓢。黄金担樵。一枝一叶魂销。倩山妻绣描。",
      "霜浓艳潮。露晞艳焦。商声飒飒萧萧。恨宫声未调。"
    ]
  },
  {
    "id": "adcfe4db3c544a36f83dfe8cb7532bfe",
    "title": "齐天乐 · 树园、橘公乘月来过，东坡泛舟赤壁之夕也。客去为词",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "盟鸥不管今何夜，鹤声露华偏警。去烛听秋，钩帘坠叶，清绝吾庐人境。孤光照岭。看如此江山，也堪乘兴。柳下扁舟，故开图画放吟咏。",
      "迎风一笑动竹，素心晨夕数，凉味同永。镜底无尘，尊前有客，今古茫茫谁证。沧桑变景。算佳日春秋，只传名胜。漫想髯仙，洞箫云外冷。"
    ]
  },
  {
    "id": "adcfe4db3c544a369a94859f91f05812",
    "title": "三字令 · 和欧阳舍人韵",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "风色懒，柿黄迟。桂花时。流水歇，暮烟垂。玉箫声，银烛泪，始应知。",
      "吹蝶去，带鸿归。甚心期。弓屧冷，画廊欹。扫苔香，空竹粉，没寻思。"
    ]
  },
  {
    "id": "adcfe4db3c544a365e390035db3f2c5a",
    "title": "风流子 · 同六禾北郭探梅，漫书所见",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "携手竹篱茅舍。蓦地玉梅妆榭。矜素靥，酌流霞，一笑好春无价。",
      "嘶马。归也。惊了画罗裙衩。"
    ]
  },
  {
    "id": "adcfe4db3c544a36c2ebbe3b389a9f12",
    "title": "鹧鸪天",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "婪尾光阴欲雨时。飞烟无赖柳丝丝。潮来潮去谁能恨，花谢花开人未归。",
      "村店冷，胜游非。春来何处更堪题。愁中白发如芳草，梦里东风落酒旗。"
    ]
  },
  {
    "id": "adcfe4db3c544a36f32f182e63e7bdf2",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "罢酒闻歌泪欲倾。为谁消息不胜情。更无一字是宫声。",
      "此夜风花成怅恨，他年人事莫牵萦。教坊新调未知名。"
    ]
  },
  {
    "id": "adcfe4db3c544a36f32f182e5e232162",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "五月江城未落梅。风花回首话池灰。记从腊去与春来。",
      "容易过时仍有待，自然生籁岂关才。如今黄竹不须栽。"
    ]
  },
  {
    "id": "adcfe4db3c544a36257723f8390a7cd9",
    "title": "荷叶杯",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "昔去全无消息。重忆。如月似花人。每逢良夜得相亲。风雨暗相闻。",
      "春草绣裙寻遍。谁见。歌舞下姑苏。屧廊香径梦来无。何况是钿车。"
    ]
  },
  {
    "id": "adcfe4db3c544a36257723f8890e2bc0",
    "title": "荷叶杯",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "自昔池亭多宴。云散。谁是最知音。玉箫词侣两无寻。烟水梦中深。",
      "除是旧游能说。风月。零落在天涯。也应憔悴似伊家。相望更堪嗟。"
    ]
  },
  {
    "id": "adcfe4db3c544a3614fb5966ac7e12c1",
    "title": "赞成功",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "绮筵素月，似个人人。亭亭天表足精神。",
      "玉箫无聊，催上华茵。瑶台偃蹇，待遣先闻。"
    ]
  },
  {
    "id": "adcfe4db3c544a3614fb5966f03a0209",
    "title": "赞成功",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "昨梦东海，行复扬尘。飘然风叶堕纷纷。",
      "可堪回首，美景良辰。只今伫望，第几重云。"
    ]
  },
  {
    "id": "adcfe4db3c544a36c2ebbe3b939d45dc",
    "title": "鹧鸪天",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "昨夜东风到谢桥。梦醒愁在与谁消。惊涛尺鲤书休托，文锦双鸳意自饶。",
      "山隐隐，水迢迢。所思人比水山遥。极知云雨无凭准，欲向高唐问暮朝。"
    ]
  },
  {
    "id": "adcfe4db3c544a36607ad18ab078f182",
    "title": "探芳信伯勤来约小港看桃花，连雨畏行，漫拈此解",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "冷空峭。正梦仙逢花，春宽溪小。被玉横惊断，吟怀共凄悄。浣花笺色，经年旧彩笔，和烟老。荡渔舟、雨屋深灯，水云初觉。",
      "芳侣棹盟早。便未遣佳期，要春知道。望眼红楼，社前约，燕须到。碧潭珍重情深浅，光悦催新澡。照欢筵，丽日明霞鬯好。"
    ]
  },
  {
    "id": "adcfe4db3c544a36899b8e2ac9a8c817",
    "title": "减字木兰花 · 张钝叟为余作墨梅，走笔报谢",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "疏疏过月。如墨水云连素阙。阁雪萦沙。一夜东风自作家。",
      "天心待写。此笔由来天与借。梦觉闻香。持较君家锦段长。"
    ]
  },
  {
    "id": "adcfe4db3c544a36eac7b88b129eeb96",
    "title": "减字木兰花 · 再赠张钝叟",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "荷香旧馆。往事承平天样远。为庶清门。文采风流尚有孙。",
      "沧江卧稳。未称平生丘壑分。吹盟还乡。昨夜东风到琐窗。"
    ]
  },
  {
    "id": "adcfe4db3c544a36cb20975490dd6f83",
    "title": "八声甘州 · 檐马",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "碎飘灯梦绮堕虚廊，依稀听鸣环。恁流苏一桁，红楼半角，相望阑珊。故国秋风万户，起踏小帘间。忆近花铃语，淹过春间。",
      "陡顿月沉声急，和卷茅战叶，消息漫漫。似昆阳风雨，飞动却无端。想依然、佳人庭宇，问诉情、谁分蹑虚孱。垂杨畔，系斑骓处，掩恨幽单。"
    ]
  },
  {
    "id": "adcfe4db3c544a3606c40abed8edab44",
    "title": "暗香疏影 · 九日怀故园桂树",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "赋情月屋。望广寒树老，山河惊目。梦里悲秋，潇洒临风几枝玉。叶下亭皋又晚，休再忆画堂春绿。向夜深蝶怨蜂愁，风景小壶宿。",
      "容易重阳待到，旧觞露更洗，芳思盈斛。却恐佳期，过了中秋，不比及花腴菊。惟教客鬓苍华冷，恨空锁钿筐金粟。想故山今夕怀人，散入楚骚成曲。"
    ]
  },
  {
    "id": "adcfe4db3c544a3632ad97e1ccba2c9e",
    "title": "渔家傲",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "倦照残萤书眼怯。茶烟缓缓支寒蝶。夜久高楼应有月。秋气阔。风声暗挟辞林叶。",
      "水抱山回屏曲折。安吟字字逡巡歇。满把芳馨和泪咽。伤心叠。空蒙海市音鸿绝。"
    ]
  },
  {
    "id": "adcfe4db3c544a36f32f182e0ede3c9c",
    "title": "浣溪沙",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "花后楼台带雾沉。多时慵理曲中心。强持筋力与登临。",
      "何处去来逢较晚，各知名字分先深。旧家闲事累伊寻。"
    ]
  },
  {
    "id": "adcfe4db3c544a36602d2d9ec04b3baf",
    "title": "高阳台",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "微雨收灯，闲门闭景，薄寒中酒愔愔。流水年光，风花过眼无寻。新愁惯是年年有，问几时愁到如今。更休提，多暇承平，佳日园林。",
      "白头怕说春明梦，但身闲见在，望苦低吟。无主红芳，谁怜点点鹃心。江山信美犹吾土，道寻欢、高处登临。正销凝，西北浮云，天远鸿音。"
    ]
  },
  {
    "id": "adcfe4db3c544a361db957c0ddf7cf47",
    "title": "渡江云 · 彊村先生沪上书来询游约，且为词以促之。敬酬一解",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "晴空分海翠，举头见月，怅望两天涯。素心尘事少，甚处相携，有约便移家。东篱旧色，爱晚节、同采秋华。千万输、买邻无计，淡淡始怜花。",
      "欢赊。吴云东驻，岭雁南回，指沧洲如画。凭寄情、腴秋鲈脍，深棹蒹葭。年时梦向今宵说，对满庭、花影阑斜。良会永，因循去日休嗟。"
    ]
  },
  {
    "id": "adcfe4db3c544a36ada9545ba0a6dd31",
    "title": "忆江南 · 张默迟清溪渔隐图",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "溪山好，最好是渔船。况有承平多暇日，不须重问武陵源。",
      "掩卷一茫然。"
    ]
  },
  {
    "id": "adcfe4db3c544a36a2c9b8e584123191",
    "title": "忆江南 · 邝海雪遗琴",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "槐露冷，生死托双琴。不与畸人同玉碎，萧条沧海有遗音。",
      "流转到如今。"
    ]
  },
  {
    "id": "adcfe4db3c544a3637cd2a1b707ea527",
    "title": "虞美人 · 六禾词来道去年新安之游，病中未能答也。秋深怀远，赋此寄之",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "井梧阶叶惊秋早。分共黄花老。重阳已过懒登临。经眼江山如梦费追寻。",
      "闲来愁味浓于酒。那更禁怀旧。不须重与说承平。但看今年天气去年情。"
    ]
  },
  {
    "id": "adcfe4db3c544a369af397e5996eaf2e",
    "title": "临江仙 · 花埭李氏庄看杜鹃",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "传语杜鹃休浪发，直须留点春心。一回一树一沉吟。也应和泪染，真合带愁喑。",
      "闲地偶宜怀故国，水堂开近花阴。聒人原不比冤禽。青山无限事，容我梦中寻。"
    ]
  },
  {
    "id": "adcfe4db3c544a3690ef51f793ee00d3",
    "title": "汉宫春 · 甲戌立春",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "何处春来，照秦楼棠树，初上朝鸟。当花绣围镜槛，先媚罗敷。笼金燕彩，比常时、风物差殊。还自有，添香庆酒，艳波香泛双壶。",
      "欲逐羲和东去，问宵来归雁，人意知无。玉关漫吟怨柳，绿满江湖。天涯梦锁，望夫君、尽分青芜。应待到，灯期过了，醉头花下重扶。"
    ]
  },
  {
    "id": "adcfe4db3c544a3697b5b8dac9e124e5",
    "title": "满庭芳",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "佳约花辰，余欢烛夜，起来人意闲闲。便无一事，风信若相关。迟日吾庐自好，庭阴转、幽梦初还。江头路、飞红去远，流水在人间。",
      "青山华鬓老，流霞信美，不驻朱颜。但归来莫问，身外田园。肯向萧条伴我，蓬蒿长、当户休删。从分取、茅龙风雨，叶叶战春阑。"
    ]
  },
  {
    "id": "adcfe4db3c544a3627d96950abdf1b65",
    "title": "琵琶仙与江湖诸友泛舟东湖",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "尊酒相逢，笑同是、旧日天涯行客。花气轻浣兰襟，琵琶泪无迹。秋正悄、疏灯自落，风潇洒、桂华流席。截竹吹云，抽刀断水，天地宽窄。",
      "且休问、吴国当年，甚湖里宇宙夜深觅。都向藕花多处，似桃源尘隔。清事满、闲身又好，度冷香、写上词笔。只怕传过江南，那人相忆。"
    ]
  },
  {
    "id": "adcfe4db3c544a3668c04756fef486b5",
    "title": "玲珑四犯 · 除夕游花市",
    "authorName": "陈洵",
    "authorId": "adcfe4db3c544a36d1457b72d1457b72",
    "dynasty": "清",
    "content": [
      "如锦年华，趁闹极珠灯，一夜流转。故国天涯，谁念岁穷家远。",
      "闻道绣屋春多，怎教道、灌园人健。料四时、乐事轻换。",
      "偏是堕梅先怨。",
      "去年风雨悭游便。意匆匆、恨春迟见。钗云梦底都寻得，闲记供消遣。",
      "多少镜约袖盟，又暗里欢悰隔断。向市桥立过，还放下，情千万。"
    ]
  },
  {
    "id": "adcfe4db3c6fee1f8f0af467715102e4",
    "title": "捣练子 · 春闺",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "雷殷殷，雨潺潺。帘卷春风拂面寒。开遍梨花归梦杳，和衣睡起月阑珊。"
    ]
  },
  {
    "id": "adcfe4db3c6fee1f7fde267194e350a8",
    "title": "江南春忆远",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "星炯炯，思依依。关山幽梦绕，风雨暗魂飞。江南春好浑闲却，何事游人滞不归。"
    ]
  },
  {
    "id": "adcfe4db3c6fee1f5615472b0dbf9249",
    "title": "薄命女",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "深夜悄。女使催眠还恨早，遣情浑不了。",
      "问君几许春愁，遥忆当年娇小。绣到鸳鸯思缭绕。钟声惊曙晓。"
    ]
  },
  {
    "id": "adcfe4db3c6fee1f620c1c693d982015",
    "title": "浣溪沙 · 春游",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "腰肢瘦损不胜罗。无那春来病染多。含情未语照晴波。",
      "金约腕垂纤笋丽，玉搔头亸醉颜酡。小桥归艇起渔歌。"
    ]
  },
  {
    "id": "adcfe4db3c6fee1fe198c52da523b070",
    "title": "浣溪沙 · 闺思",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "一缕乌云散篆香。雨丝红泪破残妆。沉吟长自送斜阳。",
      "烟袅袅升迟宝鼎，雨蒙蒙过冻银床。不堪人去日添长。"
    ]
  },
  {
    "id": "adcfe4db3c6fee1f0b544f8bec1a18f1",
    "title": "玉连环月夜论诗迟潘夫人不至",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "露寒曲槛红衣润，笑扶蝉鬓。徘徊临水照红妆，人比嫦娥差近。",
      "倩得鳞鸿通问，对花消恨。把文何事不同论，论有尽、思无尽。"
    ]
  },
  {
    "id": "adcfe4db3c6fee1f9852e0e9d2d70736",
    "title": "虞美人 · 影",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "葳蕤深锁年华老。欹枕梦回啼鸟。春漏迢迢待晓。镇日忧心悄。",
      "卷帘满目游丝袅。零落杏花飞绕。缚帚呼童频扫。砌长忘忧草。"
    ]
  },
  {
    "id": "adcfe4db3c6fee1f5cde133c77133b58",
    "title": "应天长",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "绿阴风软黄鹂舌。往事重提千缕血。悄无言，眉几叠。博得瑶阶诉明月。",
      "醒难传，梦怎说。赚人真是离别。索性金鸡啼彻。任他长契阔。"
    ]
  },
  {
    "id": "adcfe4db3c6fee1fd8ccae6147b8b39a",
    "title": "意难忘寄外",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "柳絮飘扬。怪吹衣拂面，故作颠狂。春情无计住，午梦不禁长。纨扇洁、石屏凉。便沉醉何妨。一霎儿、峭风吹断，绣被翻香。",
      "觉来瘦怯罗裳。把同心带结，待寄檀郎。祝生生比翼，尽日日成双。春去速、蝶空忙。芳草映斜阳。又恐伊、封侯未稳，误了凝妆。"
    ]
  },
  {
    "id": "adcfe4db3c6fee1f61efb006b02a2a4e",
    "title": "浪淘沙 · 惜春见《众香词》、《词综》、《词雅》、《昭代词选》",
    "authorName": "顾之琼",
    "authorId": "adcfe4db3c6fee1fd1457b72d1457b72",
    "dynasty": "清",
    "content": [
      "风静绮窗闲。一任妆残。昼长何事倚栏干。好梦不来春便去，几度芳年。",
      "极目楚江寒。烟棹平澜。月欺津渡雨欺山。帘外柳花飞絮也，因甚阑珊。"
    ]
  },
  {
    "id": "adcfe4db3c7404471368c914e7a32683",
    "title": "临江仙",
    "authorName": "沈茝纫",
    "authorId": "adcfe4db3c740447d1457b72d1457b72",
    "dynasty": "清",
    "content": [
      "草草妆台梳裹了，曲栏杆外凝眸。年光荏苒又深秋。一番风似剪，两度月如钩。",
      "病里高堂频嘱付，而今莫更多愁。当时检点也应休。从新来眼底，依旧上眉头。"
    ]
  },
  {
    "id": "adcfe4db3cb08b0f2db72e53b98c714e",
    "title": "疏影 · 寄月坡",
    "authorName": "朱云裳",
    "authorId": "adcfe4db3cb08b0fd1457b72d1457b72",
    "dynasty": "清",
    "content": [
      "轻寒小暖，又杏花雨过，草长遥岸。杨柳梢头，多少春光，渐被东风偷换。销魂自送孤帆去，便瘦减、冰肌谁管。但绣窗、课女红馀，有句暗题纨扇。",
      "回忆连环忽解，帕罗凝泪点，天渺人远。且喜双鱼，寄得鸾笺，几度剪灯重玩。平安算把离愁慰，奈此际、情怀难遣。更夜深、怕入屏帷，对镜自除钗燕。"
    ]
  },
  {
    "id": "adcfe4db3ce5c1b72b83d8d0c6368b56",
    "title": "高阳台 · 见《常州词录》",
    "authorName": "张纶英",
    "authorId": "adcfe4db3ce5c1b7ac5dab2ed1457b72",
    "dynasty": "清",
    "content": [
      "春梦惊回，槐阴尽卷，阑前暗斗深秋。雨细风疏，廿番花信皆休。丛残已分同芳草，仗轻云、扶上琼楼。最堪怜、浅笑轻颦，还抱新愁。",
      "东皇应是嫌幽独，怅霜天寥迥，秾艳都收。容我清狂，一般顾影篱头。闲情陶令常相忆，叹江梅、沉梦汀洲。好凭他、丹桂清芬，伴我忘忧。"
    ]
  },
  {
    "id": "adcfe4db3ceabd796ffdaf8a8a21ce88",
    "title": "望江南",
    "authorName": "叶宏缃",
    "authorId": "adcfe4db3ceabd79d1457b72d1457b72",
    "dynasty": "清",
    "content": [
      "人别后，独自倚窗纱。画谱懒图连理树，绣床羞刺并头花。",
      "愁思近来加。"
    ]
  },
  {
    "id": "adcfe4db3ceabd79988aeb5db5061490",
    "title": "浣溪沙 · 初夏",
    "authorName": "叶宏缃",
    "authorId": "adcfe4db3ceabd79d1457b72d1457b72",
    "dynasty": "清",
    "content": [
      "开遍蔷薇小院香。乍晴梅雨蝶飞忙。一溪新碧浸鸳鸯。",
      "古帖午临欹枕倦，瑶琴晚奏短襟凉。倚栏远望又斜阳。"
    ]
  },
  {
    "id": "adcfe4db3ceabd79bc12d0448e305df0",
    "title": "浣溪沙 · 题女史杨倩玉《远山遗集》",
    "authorName": "叶宏缃",
    "authorId": "adcfe4db3ceabd79d1457b72d1457b72",
    "dynasty": "清",
    "content": [
      "吹落双星雁独归。断魂残梦绕花枝。西风冷落旧罗帏。",
      "黛笔难描索笑影，泪珠抛作乱红飞。挑灯读遍远山词。"
    ]
  },
  {
    "id": "adcfe4db3ceabd7927369bb9841b8ad7",
    "title": "南歌子 · 寄七姊查夫人眉令",
    "authorName": "叶宏缃",
    "authorId": "adcfe4db3ceabd79d1457b72d1457b72",
    "dynasty": "清",
    "content": [
      "桂殿清香杳，桐阶夜色浮。孤灯门掩有人愁。几点无情蕉雨、滴心头。",
      "雁影寒烟树，蛩声冷翠楼。西风迢递疾如流。吹老芦花又入、鬓边秋。"
    ]
  },
  {
    "id": "adcfe4db3ceabd79a53b93f90de784e6",
    "title": "踏莎行 · 秋闺",
    "authorName": "叶宏缃",
    "authorId": "adcfe4db3ceabd79d1457b72d1457b72",
    "dynasty": "清",
    "content": [
      "寒雁侵吟，篱花伴绣。萧疏一派秋时候。曲栏倚遍望天涯，斜阳断处青山瘦。",
      "屏掩银床，篆喷金兽。芭蕉影压疏帘皱。那堪月上又黄昏，声声露滴梧桐漏。"
    ]
  },
  {
    "id": "adcfe4db3db241566e32b0b96508a784",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "手持龙节渡沧溟，璀灿宸章护百灵。清比胡威臣所切，观风先到却金亭。"
    ]
  },
  {
    "id": "adcfe4db3db241566e32b0b9f99e2287",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "徐福当年采药余，传闻岛上子孙居。每逢卉服兰阇问，欲乞嬴秦未火书。"
    ]
  },
  {
    "id": "adcfe4db3db241566e32b0b917281d51",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "日斜沙市趁墟多，村妇青奁藉绿莎。莫惜筹花无酒盏，人归买得小红螺。"
    ]
  },
  {
    "id": "adcfe4db3db241566e32b0b96995b5e2",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "三十六峰瀛海环，怒潮日夜响潺湲。楼西一抹青林里，露出烟萝马齿山。"
    ]
  },
  {
    "id": "adcfe4db3db241566e32b0b9840ad32c",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "射猎山头望海云，割鲜挏酒醉斜曛。纸钱挂道松楸老，知是欢斯部落坟。"
    ]
  },
  {
    "id": "adcfe4db3db241566e32b0b99dce53b2",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "庙门斜映虹桥路，海鸟高巢古柏枝。自是岛夷知向学，三间瓦屋祀宣尼。"
    ]
  },
  {
    "id": "adcfe4db3db241566e32b0b9cc4f5696",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "王居山第兔园开，松枥棕花倚石栽。多少从官思授简，不知若个是邹枚。"
    ]
  },
  {
    "id": "adcfe4db3db241566e32b0b94d2b8207",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "奉神门内列鹓行，乞把天书镇大荒。唤取金縢开旧诏，侏{牜世}感泣说先皇。"
    ]
  },
  {
    "id": "adcfe4db3db241566e32b0b9ce843a0d",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "閟宫甍桷压山原，将享今看几叶孙。二十七王禋祀在，釐圭锡卣见君恩。"
    ]
  },
  {
    "id": "adcfe4db3db241566e32b0b9968ae1ee",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "译章曾记莋都夷，盘木白狼归汉时。何似岛王怀圣德，工歌三拜《鹿鸣》诗。"
    ]
  },
  {
    "id": "adcfe4db3db241566e32b0b9cae96cc9",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "宗臣清俊好儿郎，学画宫眉十样妆。翘袖招要《小垂手》，簪花砑帽舞山香。"
    ]
  },
  {
    "id": "adcfe4db3db241566e32b0b905c72a3d",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "望仙楼阁倚崔嵬，日看银山十二回。笙鹤彩云飞咫尺，不教弱水隔蓬莱。"
    ]
  },
  {
    "id": "adcfe4db3db241566e32b0b9404917d8",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "纤腰马上侧乘骑，草圈银钗折柳枝。连臂哀歌上灵曲，月明齐赛女君祠。"
    ]
  },
  {
    "id": "adcfe4db3db241566e32b0b9bfe2c1a9",
    "title": "琉球竹枝词",
    "authorName": "林麟焻",
    "authorId": "adcfe4db3db24156d1457b72d1457b72",
    "dynasty": "清",
    "content": [
      "久稽异域岁将徂，自笑流连似贾胡。三老亦知归意速，时时风色相桐乌。"
    ]
  },
  {
    "id": "adcfe4db3de9e0229b02ba6d20b2e7fd",
    "title": "菩萨蛮",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "绿云如幄围淡宇。晚来酿作纤纤雨。窗内有人听。芭蕉窗外声。",
      "蕉心犹自卷。怪煞愁难展。残梦已无凭。空阶滴又醒。"
    ]
  },
  {
    "id": "adcfe4db3de9e02286b9120262d1e195",
    "title": "虞美人",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "野禽百啭鸣春晓。闺梦醒偏早。杨枝踠地一丝丝。屈指禁烟才过、不多时。",
      "名园古木参差在。只是亭台改。绿阴夹岸一溪遥。记的溪流转处、是斜桥。"
    ]
  },
  {
    "id": "adcfe4db3de9e022d4c3abb3cabbcae4",
    "title": "凤凰台上忆吹箫 · 读姑母浣青夫人诗稿",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "一卷新诗，百年旧族，谢家风范犹留。是扫眉才子，咏絮名流。为有江山奇气，不仅是、闺阁温柔。还堪羡，人生难得，福慧兼修。",
      "都休。乌衣门巷，只雨雨风风，寥落堪愁。剩当时燕子，来往啁啾。我恨绛纱未倚，音尘杳、几度春秋。频回首、无端感人，清泪难收。"
    ]
  },
  {
    "id": "adcfe4db3de9e02212e5cbfab5851edc",
    "title": "洞仙歌 · 咏绿萼梅",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "东风几日，讶南枝开早。点点琼英逗清晓。记昨宵香梦，纸帐分明，料应是、萼绿仙人曾到。",
      "邻园开绛雪，别样妍华，点染春光看原好。品格细评论，脂晕浓添，似不及、蛾眉淡扫。正积雪、空庭月三更，伴疏影横斜，称伊素缟。"
    ]
  },
  {
    "id": "adcfe4db3de9e0223444bae149cb55e7",
    "title": "罗敷媚贷庑中有竹屋三椽，漫题此解",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "是谁仿得柯亭竹，不减三春。却够三分。到此何须问主人。",
      "一般带得潇湘绿，妒煞青筠。忙煞红轮。终日何曾别此君。"
    ]
  },
  {
    "id": "adcfe4db3de9e0222d00dda5e0102f43",
    "title": "罗敷媚",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "一椽也算吾庐寄，敲也宜棋。诵也宜诗。珍重平安日报知。",
      "阑干每到愁时倚，风也离披。月也凄迷。又是天寒日暮时。"
    ]
  },
  {
    "id": "adcfe4db3de9e0228157e78e4dca7861",
    "title": "满江红 · 向外乞词谱",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "一卷金荃，抵多少、秋风红豆。细领略、偷声减字，长吟短读。铁拨铜琶君自唱，晓风残月吾还又。共商量、小阁静焚香，闲消受。",
      "乌丝格，描来瘦。蚕眠字，书来秀。悟无弦琴趣，筌蹄宁守。愧我未工天上曲，向君聊乞花间奏。待从今、珍重手循环，逾琼玖。"
    ]
  },
  {
    "id": "adcfe4db3de9e0220245e3e65b5d1cdb",
    "title": "惜馀春慢春草",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "割尽还生，拔馀不死，只有春来芳草。含烟衬碧，带雨浮青，消尽三冬枯槁。何事萋萋满庭，惹藓萦苔，更无分晓。尽教它生意，浓添罗袜，不曾轻到。",
      "还又向、斜日楼头，浮云槛外，遥望晴痕一道。花骢去后，油壁来时，今古离愁多少。试问长亭短亭，芳意年年，几时才了。只愁它、绿遍天涯，不管闲庭人老。"
    ]
  },
  {
    "id": "adcfe4db3de9e0229b02ba6d13910271",
    "title": "菩萨蛮",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "移来凤尾檀栾竹。隔年春到青如玉。却盼笋儿生。闲从竹下行。",
      "昨宵曾细数。今日还成误。预想绿成阴。寒拼翠袖禁。"
    ]
  },
  {
    "id": "adcfe4db3de9e0227870db1c7fb844b9",
    "title": "浪淘沙 · 屋后小桃一株，移根未荣，赋此惜之",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "灼灼武陵源。风日喧妍。移来花坞夕阳边。不见从前春烂漫，人为花怜。",
      "清泪只如泉。洒向春烟。年年瘦损在春前。花更开时人在否，花为人怜。"
    ]
  },
  {
    "id": "adcfe4db3de9e022c31d38e5debbeed7",
    "title": "金缕曲 · 柳线",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "一缕柔丝漾。被东风、烟拖雨曳，锁成万丈。转绿回黄匀染就，垂遍三春陌上。更谱得、新翻花样。线脚分明浮水面，只鸳鸯、绣出从人仿。日色映，紫丝障。",
      "深闺莫倚楼头望。记长条同心曾绾，几时重放。金线年年辛苦压，只是这般情况。渐散作、吴绵飘荡。待得穿针时节近，早乱丝、憔悴添惆怅。系不住，青春鞅。"
    ]
  },
  {
    "id": "adcfe4db3de9e0227bbe07f459826277",
    "title": "念奴娇 · 松针",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "凉霄月影，照碧纱窗外，刺来欲逗。冬心深护寒风里，正是缝裳时候。云软铺绡，雪深卷絮，乞与苍髯瘦。针神谁擅，天衣无缝能就。",
      "却怪春色年年，名园桃李，毕竟谁工绣。偏是翠钗甘寂寞，依旧空空妙手。制芰成衣，纫兰为佩，或是同心友。离离山上，绿苗新吐还又。"
    ]
  },
  {
    "id": "adcfe4db3de9e0223a55752ae4c37632",
    "title": "望湘人 · 莺梭",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "是谁工弄杼，轧轧咿咿，一春不解停息。唤梦初回，惊眠乍起。错认西风促织。叶密烟迎，枝繁雨送，欲抛无力。乍分明、一点娇黄，深树窥人不隔。",
      "花柳匆匆堪惜。怕流光如许，被它轻掷。凭寄语金衣，莫遣传梭太急。回文机上，锦书初就，可有这般凄切。听到它、金缕歌残，又听寒声刀尺。"
    ]
  },
  {
    "id": "adcfe4db3de9e02254b8e09c5fbcc4e8",
    "title": "台城路燕剪",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "凭谁巧试东风手，梁间紫燕双舞。花底裁红，叶间缕碧，拼得三春辛苦。绮窗对语。笑工女无端，倦停绣谱。直待秋深，看人刻彩始归去。",
      "红楼无奈此际，只游丝落絮，几时情绪。理处偏多，截来难断，拟借并刀剪取。乌衣去住。怕自己离愁，尚难裁处。旧日缠绵，认红丝一缕。"
    ]
  },
  {
    "id": "adcfe4db3de9e0229b02ba6d5e37d059",
    "title": "菩萨蛮",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "红蔷一丈开如锦。胭脂映逗纱窗影。风急五更头。残英满地愁。",
      "年年春欲去。开放花无数。只解□罗巾。何曾留住春。"
    ]
  },
  {
    "id": "adcfe4db3de9e0229b02ba6d7560f7bd",
    "title": "菩萨蛮",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "阶前遍种双蝴蝶。花开袅娜春无力。风动护花铃。迎风粉翅轻。",
      "绿窗回梦短。梦影偏凌乱。花里见深深。当阶仔细寻。"
    ]
  },
  {
    "id": "adcfe4db3de9e0229b02ba6d6aa96cd9",
    "title": "菩萨蛮",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "绿盆种得青荷小。花枝消息寻来早。斜倚叶田田。开成并蒂莲。",
      "昨宵逢七夕。艳斗秋花色。折取供筵前。双星应见怜。"
    ]
  },
  {
    "id": "adcfe4db3de9e022de485133ed506ddb",
    "title": "高阳台 · 年年小池左侧秋海棠盛开，今花时过亦，红苞寂然，赋此寓感",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "叶碧低遮，花红散缀，年年深护秋阴。倩影含娇，亭亭照出波心。西风又是花时节，倚雕栏、消息重寻。一日间，几度徘徊，几遍沉吟。",
      "芳魂一缕知何处，但苔深静掩，雨细斜侵。空自凄凉，早秋望到而今。名花应怕人肠断，只这番、肠断偏深。待重新、洒向阶前，清泪涔涔。"
    ]
  },
  {
    "id": "adcfe4db3de9e02256a9df8b15bab494",
    "title": "贺新凉秋燕",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "犹是梁间语。记来时、绿波对掠，红帘双舞。阅历光阴香垒外，无限落花飞絮。又早被、凉秋催去。雨细风斜都别意，只依依、尚为缠红缕。重相见，定何许。",
      "茫茫云海无边路。闻乌衣、往来何处，是伊家住。一半年华抛客里，底事这般辛苦。且喜得、相随伴侣。差比人间离别少，便天涯地角长相聚。书付尔，莫传误。"
    ]
  },
  {
    "id": "adcfe4db3de9e02207066b54021be6b1",
    "title": "虞美人 · 花盒子",
    "authorName": "钱湘",
    "authorId": "adcfe4db3de9e022d1457b72d1457b72",
    "dynasty": "清",
    "content": [
      "银丝织得鸾纹细。开合双环系。个中不断四时花。较胜笑兰香贮、一囊纱。",
      "罗帷舒卷云痕碧。挂个团团月。秋来何处桂花浓。正是夜深香满、一轮中。"
    ]
  },
  {
    "id": "adcfe4db3df74a6a295765e44308d8b6",
    "title": "满庭芳 · 清暇轩坐雨书怀，简戴玉笙运判",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "绿柚垂丸，赪桐缀瓣，秋虫声里凉禁。檐牙墙角，万籁作商音。但见溜飞如瀑，堆青处不辨浓阴。江乡路，他乡骨肉，一样别离心。",
      "沈沈。香篆外，谱花作史，编草成吟。愧埋头伏案，蠹简搜寻。敢说国门有价，能易得一字千金。犹私幸，春风绛帐，偏我受知深。"
    ]
  },
  {
    "id": "adcfe4db3df74a6a7c457f1e88da0133",
    "title": "金缕曲 · 题金筱竹少尹菊花图，并序",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "一曲骊歌起。太匆匆、神仙梅尉，移官镜水。独有琼林佳话在，艳说状头名字。毕竟是、君家故事。满县栽花聊小试，喜频年、治谱参图史。几秃尽，管城子。",
      "霜天催老秋光矣。话昔游、谢公双屐，丰碑还峙。绿箨紫茸吟啸处，试问眼中人几。尽付与、黄花香里。寿客使君齐不朽，便流传、抵得甘棠美。古彭泽，信知己。"
    ]
  },
  {
    "id": "adcfe4db3df74a6a7f13b211721520a4",
    "title": "菩萨蛮 · 九日宴客，次吴谷人韵，和叶深中",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "江南自觉繁华梦。六朝山色时相送。新扫旧巢痕。耐寒花在门。",
      "斜风还细雨。容易重阳去。淡泊一尊开。当筵说剑来。"
    ]
  },
  {
    "id": "adcfe4db3df74a6a91e97016000b6fdb",
    "title": "风光好 · 咏菊",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "到花前。醉花前。澹写秋心亦懒仙。瓮头眠。",
      "还当雨暝烟深处。暖迟暮。可许先生买秫田。酿山泉。"
    ]
  },
  {
    "id": "adcfe4db3df74a6a0d45dfb43ea6a32b",
    "title": "浣溪沙 · 贻深中",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "累日寻书走蠹鱼。无书枉自费工夫。馈贫粮缺可愁无。",
      "欲去看梅天未雪，须君有酒月当炉。我来一醉一壶卢。"
    ]
  },
  {
    "id": "adcfe4db3df74a6a954b6e00ecb129eb",
    "title": "忆江南",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "天如水，恁冷奈何天。梦也琼楼高处住，仙乎白雪醉中篇。",
      "裘敝又今年。"
    ]
  },
  {
    "id": "adcfe4db3df74a6a766b437888dff0e5",
    "title": "十六字令",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "睛。听过谯楼二鼓声。云迟散，月缺—边明。"
    ]
  },
  {
    "id": "adcfe4db3df74a6a576594847ecddee1",
    "title": "长相思",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "话相思。便相思。万里黄沙归雁迟。星津鼙鼓时。",
      "酒盈卮。泪盈卮。回首京尘衣尚缁。楼台今已非。"
    ]
  },
  {
    "id": "adcfe4db3df74a6aabe1f0912ae25dab",
    "title": "一斛珠 · 和深中有忆，用李后主韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "青骢嘶过。明珠量料寻谁个。搓香手弄黄橙颗。骤雨新荷，慢唱声声破。",
      "侬自有情欢少可。京尘但惜衫痕涴。相思无限娇无那。睡起红麸，还味残绒唾。"
    ]
  },
  {
    "id": "adcfe4db3df74a6a2a3046f9caee03ac",
    "title": "法驾导引",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "齐天乐，齐天乐，天上见卿云。一赋秋风汾水去，何时破阵奏还军。",
      "蛮貊庆同文。"
    ]
  },
  {
    "id": "adcfe4db3df74a6aff20207cebf587d0",
    "title": "江城子 · 和吴谷人祭酒韵，怀人",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "江头日日涨秋潮。雨崇朝。月临宵。平沙雁落、稳送一枝桡。",
      "昨夜梦君滕阁过，投笔去，壮题桥。"
    ]
  },
  {
    "id": "adcfe4db3df74a6ad463e1ca29e84277",
    "title": "桂殿秋 · 和竹垞韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "秋色好，在江干。捞虾船歇苇花看。雁行画出寥天字，书破残云觉月寒。"
    ]
  },
  {
    "id": "adcfe4db3df74a6a4b4da053418fa028",
    "title": "卖花声为人题图",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "村落树阴阴。叶底鸣禽。人家隐见夕阳沈。两道虹梁溪上跨，秋在园林。",
      "诗客镇相寻。水复山深。豪怀犹未倦登临。可有樵风徐引去，卧听泉琴。"
    ]
  },
  {
    "id": "adcfe4db3df74a6a0efeff74d08ce1f6",
    "title": "高阳台 · 秋夜坐雨",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "洒竹生凉，弹蕉打碎，萧条早作秋声。敲破疏窗，耳旁听渐分明。吟秋不问秋深浅，但挑灯、牵动愁情。觉愁来、无似秋多，梦也难成。",
      "吹笳况近霜天候，怕江城雁语，沙渚蛩鸣。人远书迟，萧斋厮傍寒檠。湿云刚送征鸿过，盼佳音、稳递邮程。甚因由、耽搁明朝，数遍残更。"
    ]
  },
  {
    "id": "adcfe4db3df74a6a6d75522c7abdbc88",
    "title": "减兰咏月季花",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "者花开好。一月一面春不老。深浅红妆。染出燕支透骨香。",
      "柘枝颠舞。斜倚画屏如解语。天上相思。无限柔情说与谁。"
    ]
  },
  {
    "id": "adcfe4db3df74a6a7e6d131d174ca00f",
    "title": "念奴娇 · 和东坡韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "百年飙忽，惜刘阮、今日杯中无物。毕竟青云何地是，叹息江山半壁。戏马台空，哀鸿泽集，泪洒蓝关雪。昆明灰黑，有谁燕赵豪杰。",
      "空忆人在壶天，一樽还独啸，铜弦铿发。盖世雄才抔土耳，千载风流销灭。爱和松声，登楼四望，不管霜侵发。飞乌三匝，可怜江上明月。"
    ]
  },
  {
    "id": "adcfe4db3df74a6adde679bc20d87e28",
    "title": "西江月 · 书愤",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "北望厢云未散，西来关月犹明。无端蹂我凤凰城。无土无人无政。",
      "此恨难填海样，相仇尽化边声。梦中半是在旗亭。半醉半眠半醒。"
    ]
  },
  {
    "id": "adcfe4db3df74a6a65885da7a16b27a4",
    "title": "满庭芳 · 疏花在门，明月满地，秋声飒然，愁绪迸集，因赋此解",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "露重蟾寒，风高雁只，静夜犹眷孤芳。一枝花瘦，难舍是秋光。偷觑嫦娥宝镜，怜青女、同照飞霜。江乡里，提鸥挈鹭，晚棹歇渔榔。",
      "愁长。千万户，敲残砧杵，梦在辽阳。忽胡筑亘动，走马仓皇。惹起冷蛩声诉，灯剔处、无限凄凉。相思苦，天涯焰火，何地奏霓裳。"
    ]
  },
  {
    "id": "adcfe4db3df74a6ae4e576dfae885961",
    "title": "百字令深中和余满庭芳词有“归休好”三字，因广其意填此奉赠",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "春明回首，剩白云、一角前尘休记。穆父风流今又见，电扫讼庭能几。瘦马装驮，飞鸿印在，知下铜人泪。哀哀将帅，鼓鼙声里儿戏。",
      "有日一试栽花，替修治谱，也抵干城寄。栗里柴桑家故近，何以为苍生地。钵急催诗，尊开贳醉，大隐同朝市。相望北斗，烂然六府文字。"
    ]
  },
  {
    "id": "adcfe4db3df74a6af16f42308a926f95",
    "title": "金缕曲 · 和叶深中韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "豪兴飞三雅。醉春风、声声听起，曼歌偷暇。天上劫尘今扫未，恨是鼠狐城社。那计及、百年婚嫁。去了向平心愿事，抱蟫残、兀坐青灯下。催笳吹，丽谯夜。",
      "淋漓喷墨君休讶。被新愁、绊牵人意，蜡花红谢。犹道虬龙坚干在，拚守岁寒描写。检图幅、似真疑假。雪重山中和鹤睡，玉交枝、定抵连城价。天涯泪，冷斋话。"
    ]
  },
  {
    "id": "adcfe4db3df74a6a2ee041cd89b1a0dd",
    "title": "壶中天庚子元日雪霁，闻诏开万寿恩科，赋寄经敷弟",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "风尘澒洞，向谁何、乞个文章利市。蓦见紫微新雪霁，吹送下黄麻纸。鹄立千官，鸾趋三殿，知是天颜喜。恩波分及，网罗多少寒士。",
      "南望瓯越家山，亭依戏采，春满珊瑚蕊。莫道埋头人未遇，可废三冬书史。宝剑磨光，弦琴学谱，何处无知己。吾犹拙宦，老亲须鬓苍矣。"
    ]
  },
  {
    "id": "adcfe4db3df74a6acf4b5e79aa0227ff",
    "title": "壶中天己亥腊月二十五日，雪中忆西泠梅花",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "寒鸡催起，除围炉以外、他无佳致。三百树梅无觅处，不识故乡开未。冻剖冰肤，寒镌玉骨，算一场花事。鸿泥馀印，更从何处游戏。",
      "遥想旧迹孤山，空亭鹤放，闲却龙飞地。只此冰花零碎瓣，也作西湖滋味。扫尽凡尘，生成色界，无极开图画。邮亭人便，一枝吾盼春寄。"
    ]
  },
  {
    "id": "adcfe4db3df74a6acf4b5e7938da6087",
    "title": "壶中天己亥腊月二十五日，雪中忆西泠梅花",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "龙公昨夜，戏天门惊倒、醉仙拍手。开出一洲银世界，处处都牛马走。禁体诗来，降心白战，画地愁相守。京华迢递，与君同望南斗。",
      "江上薄宦羁栖，频年冷况，蜷伏犹翘首。但问功臣深第宅，可少呼阍人否。司命朝回，壶卢醉坠，块垒夫何有。瑶姬相对，那不倾党家酒。"
    ]
  },
  {
    "id": "adcfe4db3df74a6acf4b5e79f045fd99",
    "title": "壶中天己亥腊月二十五日，雪中忆西泠梅花",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "一壶才了，又提壶唤买、都无应者。消不得寒寒又甚，飞洒满天花朵。打破愁城，不逢醉尉，深夜将门锁。逋仙明月，梦中疑在林下。",
      "吾仰海岳园亭，文章太守，著个貂裘坐。喜有山庄仪凤起，胜过松椒名社。菽水谋欢，莱衣迎笑，相约君和我。为贫而仕，先生休道归也。"
    ]
  },
  {
    "id": "adcfe4db3df74a6a6b8211fb09c286f6",
    "title": "满江红 · 闻京师及辽东兵警",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "月黑江寒，甚缘故、蛟精狂舞。凭仗着、毒烟妖焰，蓦成焦土。薜荔鬼燐狐免窜，荆榛满道骷髅语。一声声、惊起水龙吟，淋铃雨。",
      "恨不化，韦驮杵。恨不作，雷公斧。取败残馀烬，再完楼橹。可奈问天天不管，射潮无力空飞弩。钝书生、还恋故宫秋，伤离黍。"
    ]
  },
  {
    "id": "adcfe4db3df74a6a607467b61b4b5a2a",
    "title": "水龙吟 · 九月十九日喜雨",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "海天阔处云来，龙山唤起痴龙睡。灌畦松土，浇花添润，流膏满地。滴滴杨枝，多多稌黍，一场欢喜。待明朝问取，街头鱼价，便一向荒村醉。",
      "试绎豳风图意。是田家度年生计。艰难国步，民方殿屎，人求富岁。龟坼愁乾，豚蹄预祝，屡丰为瑞。满乾坤可得，腥膻洗涤，化为农器。"
    ]
  },
  {
    "id": "adcfe4db3df74a6a7232c676e19cfa31",
    "title": "忆旧游 · 闰八月初六夜，怀人次韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "一钩儿新月，钩上湘帘，半睇秋波。只照人些子，半未云中下，斜影银河。问离恨天消息，迢递奈秋何。愿闰八今年，团圞处处，镜样重磨。",
      "悲歌。满京国，是瘴雾蛮烟，暗泣姮娥。零落霓裳部，更何时再整，归策明驼。别后可能无恙，梦在雁门过。拚醉倒尊前，离愁待消愁转多。"
    ]
  },
  {
    "id": "adcfe4db3df74a6a7232c6765a4703ad",
    "title": "忆旧游 · 闰八月初六夜，怀人次韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "叹朝堂水火，猿鹤虫沙，蓦起风波。堕入红尘劫，化青磷碧血，白骨填河。一杯一杯沈醉，天阙远如何。恨赤手空拳，安能有剑，十万横磨。",
      "行歌。到今日，没酒劝燕姬，板按秦娥。蒿目荒凉地，走羌奴满道，络绎骡驼。但听数声凄楚，征雁向南过。底信断金门，垂杨挂丝离绪多。"
    ]
  },
  {
    "id": "adcfe4db3df74a6a7232c676693c0e7e",
    "title": "忆旧游 · 闰八月初六夜，怀人次韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "者回看凉月，偏照破陀，荡作金波。吹急城楼角，到三更将近，淡谈星河。浪淘大江东去，仙奈老髯何。未退尽天欃，筑成京观，盾墨愁磨。",
      "酣歌。道何地，是长乐宜春，苦诉嫦娥。北望燕云惨，况烟埋石马，泪下铜驼。与尔共谈今夕，天仗辇扶过。定梦恋觚棱，玻璃踏翻戎垒多。"
    ]
  },
  {
    "id": "adcfe4db3df74a6ab40bba816f12ff0d",
    "title": "二郎神和柳",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "黄昏谢。云作雨、零星吹洒。在竹外、寒窗青荡漾，纤纤月，上弦初挂。还感商音铃语怨，促织女、银河鹊驾。怕瞧着、牵牛立处，津畔鲸波狂泻。",
      "风雅。谁真知己，剑评高价。只盼望、飞行宫殿转，凭管乐萧曹流亚。一扫烟尘清世界，再拜舞、琼瑶阙下。把三尺龙泉，起舞床前，皎如霜夜。"
    ]
  },
  {
    "id": "adcfe4db3df74a6a2fb83779ae547983",
    "title": "贺圣朝 · 深仲来笺有阮郎归语，因戏作此词，代天台仙子问刘郎",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "醺醺醉倒花深处。却要奴扶住。一般春月，两般心意，百般愁绪。",
      "梁间燕子单飞去。尚喃喃如诉。花开还谢，问郎何事，这般耽误。"
    ]
  },
  {
    "id": "adcfe4db3df74a6a2d8cb83dc361cc8c",
    "title": "忆少年",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "将春为约，将歌送酌，因何捐弃。秦娥好相忆，底由奴憔悴。",
      "自别郎归尘满地。那桃花、识奴心事。胡麻饭香处，可重来谋醉。"
    ]
  },
  {
    "id": "adcfe4db3df74a6a7097c5fb5630025d",
    "title": "桃源忆故人刘郎答天台仙子",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "人家鸡犬云中断。也没深深庭院。空记去年人面。倚碧桃花见。",
      "薜萝夹道红飞遍。春老隔花莺啭。莫是阮郎归也，了一家秦晋。"
    ]
  },
  {
    "id": "adcfe4db3df74a6add40a6f103355e35",
    "title": "画堂春",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "柳丝绿过剡溪长。柳花粘著衣裳。婿乡抛撇旧仙乡。怎不思量。",
      "家住天台何处，梦中桃子犹香。肯移春色满华堂。侬岂萧郎。"
    ]
  },
  {
    "id": "adcfe4db3df74a6a00982fdc16288a8f",
    "title": "浣溪沙 · 天台仙子促刘郎还山",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "奴在山中住有年。从来不肯到人间。桃花依旧洞门前。",
      "一路绮霞郎不识，两家春色自孤眠。几时赛得好因缘。"
    ]
  },
  {
    "id": "adcfe4db3df74a6a9cf491a150bd794b",
    "title": "忆王孙",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "昨宵闻说阮郎归。对镜思君蹙损眉。问讯行期无定期。",
      "月迟迟。将把衷情诉与谁。"
    ]
  },
  {
    "id": "adcfe4db3df74a6a532195d82c02e7c4",
    "title": "双红豆刘郎三到天台赴仙子约",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "花儿开。门儿开。前度刘郎今又来。乐镵犹带苔。",
      "引一杯。劝一杯。仙洞蟠桃结几回。笑呼黄鹤陪。"
    ]
  },
  {
    "id": "adcfe4db3df74a6ad612740750621d4b",
    "title": "好事近",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "双燕旧巢安，吹落阑干红雪。相见小姨夫婿，喜团圆重说。",
      "醉蓬莱共万年欢，再莫轻离别。齐度凤笙一曲，上妆楼明月。"
    ]
  },
  {
    "id": "adcfe4db3df74a6aedbed226a6e439b2",
    "title": "画堂春 · 雪后和王文夫韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "零星皎皎比圆晶。山中那有知音。梅花开足祝时晴。唤起来禽。",
      "描出楼台如洗，扫条门巷相寻。天香瘦影讯伶俜。长笛龙吟。"
    ]
  },
  {
    "id": "adcfe4db3df74a6a2eda610ca0a96d98",
    "title": "菩萨蛮 · 题屈逸珊夫人《含青阁词草》",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "昙云仙馆双飞燕。琅嬛宝笈篇篇见。红满镜台花。人间仙子家。",
      "唾珠开绣口。也仗龙相守。蝶梦一园香。才评春月长。"
    ]
  },
  {
    "id": "adcfe4db3df74a6a5f35773956c435b9",
    "title": "满江红 · 六月十五夜，锦湖舟游和啸牧",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "年矢匆匆，早射过、春三夏五。却疑是、慢亭秋宴，乐声留住。天上神仙翻舞曲，山中花月谁非主。羡游鱼、潜听管弦工，跳波去。",
      "收酒令，安茶具。菱镜净，松风度。把生平心事，历从天诉。歌馆前尘羌笛语，旗亭都画诗人句。算云台、烟阁尽输公，林泉趣。"
    ]
  },
  {
    "id": "adcfe4db3df74a6a66db94009c4ca736",
    "title": "百字令和啸牧七夕韵",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "絮言瓜果，正人间、儿女祝双星渡。缘底聘钱偿未有，分在河东西住。帝子风流，仙郎眷注，此事安调处。翩兮骑凤，者回虽别仍聚。",
      "为问洞府千年，桃开几度，瞬隔红尘古。一岁一番来一会，会也组成愁绪。织固无心，耕难合耦，那得华容驻。洞房花烛，愿公头白重遇。"
    ]
  },
  {
    "id": "adcfe4db3df74a6a214eb2660ec7e1d5",
    "title": "水调歌头 · 和王啸牧面圃轩",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "井水曼歌处，日日笑颜开。人间真率嘉会，别墅借楼台。管甚漂萍泊絮，只自提鹇挈鹭，乘兴放船来。有美共酬唱，肯让古苏梅。",
      "载丝竹，云上下，月徘徊。休怅鬓须霜雪，堂上寿尊陪。莫是商山四皓，还比香山九老，坛坫主鸿裁。人道谪仙下，灵境即蓬莱。"
    ]
  },
  {
    "id": "adcfe4db3df74a6a214eb266db4c5a97",
    "title": "水调歌头 · 和王啸牧面圃轩",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "半亩谢公宅，一角傍慈山。修来尘界清福，胜似饵金丹。不讳疏狂白眼，自爱匿踪泉石，参破利名关。人与菊俱寿，岁岁主骚坛。",
      "杨园里，萝径晚，竹阴寒。曾访雨中斋馆，秋色贶奇观。别有深情好古，镇日丹黄在手，吟稿检蟫残。兄弟互师友，不羡住琅嬛。"
    ]
  },
  {
    "id": "adcfe4db3df74a6aae306e75192a2a41",
    "title": "金缕曲 · 和啸牧韵，即答",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "自拂京尘去。问年来、香窠凤子，海棠谁主。远上黄河杨柳瘦，羌笛声声可数。怎忘却、堂前星聚。娇小双蚕偏解事，唱关门、不度春风趣。齐叫绝，王郎语。",
      "柔条莫绾青骢住。叹而今、蹉跎薄宦，别离仙侣。天上楼台都寂寞，人也飘萍漾絮。还说甚、文章知遇。破帽在头杯在手，且须君、共作登高赋。餐郦菊，楚些诉。"
    ]
  },
  {
    "id": "adcfe4db3df74a6a6fc738d77b88991d",
    "title": "浣溪沙 · 题郑鹢舲《晴湖眷棹图》",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "潋滟湖波万柳丝。春风十里棹归迟。桃花人面竞生姿。",
      "浅草桴蓝粘蝶翅，远山横黛斗蛾眉。放船疑是曲江池。"
    ]
  },
  {
    "id": "adcfe4db3df74a6a1891d3216a82d2b1",
    "title": "沁园春 · 武乡寄贺经桴迁居",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "莫上冈头，斗大城楼，吾颇乐之。每讼庭云散，仇书遣吏，寒斋月晃，洗斝呼儿。山倚北原，波环南郭，远眺沉吟也有时。恩君甚，把平安信报，邮递何迟。",
      "徒居闻傍岩池。因蓦忆、垂髫侍塾师。有参天老桂，拾花槎粟，拂云修竹，缘蹬攀枝。墨易磨人，年催到老，髭染成霜鬓似丝。迁莺喜，愿林中草木，岁晚培滋。"
    ]
  },
  {
    "id": "adcfe4db3df74a6a4ba2395ac8f57f90",
    "title": "金菊对芙蓉经桴旁华盖山购新屋，颇葺园榭",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "邻水邻山，宜花宜月，捻须一笑春浓。忽棋惊话鸟，酒引香蜂。是筠堂里槐厅里，密密垂、处处帘栊。潭潭广宅，怡怡晚岁，缓缓归骢。",
      "恰傍五鬣乔松。直炎能傲夏，冷惯凌冬。看霜天拳鹤，雪海髯龙。是蓬莱岛人间岛，揖飞霞、醉倒诗翁。梦醒钟响，灯阑烟散，日出冰融。"
    ]
  },
  {
    "id": "adcfe4db3df74a6a492949c1e88f073b",
    "title": "洞仙歌 · 和王啸牧生日韵，时乙巳十月十日，恭逢慈圣万寿庆节",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "图呈益寿，尽搏人黄土。同隶补天女娲宇。听华封三祝，尧母峣峣，胪吉语，萝衮例邀恩遇。",
      "华诞开六秩，俪庆千秋，莱采升堂摄衣步。在手有旗铃，抱送君家，又迦叶携来团聚。这欢喜因缘结人天，愿岁岁今朝，万年齐度。"
    ]
  },
  {
    "id": "adcfe4db3df74a6a492949c19fecdafe",
    "title": "洞仙歌 · 和王啸牧生日韵，时乙巳十月十日，恭逢慈圣万寿庆节",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "朝簪甫脱，看龙优虎劣。伯字为霜仲为雪。有飞云峻阁、面圃闲轩，底梦想，天上楼台高绝。",
      "鸱夷来一舸，货殖传书，犹是蠡湖棹花月。乍谱就鹤南飞，付与金丝，翻全似大苏风骨。信退步英雄即神仙，剩老圃花黄，胜开旌节。"
    ]
  },
  {
    "id": "adcfe4db3df74a6a492949c11ec9a29a",
    "title": "洞仙歌 · 和王啸牧生日韵，时乙巳十月十日，恭逢慈圣万寿庆节",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "弦歌谱在，更含情无已。瓠瑟牙琴饫同嗜。况和鸣相应、雄风雌凰，演一则，同度君臣乐志。",
      "奇才经小试，偶赋归来，孰解磻溪泗滨意。喜齐眉对案，绕膝腾欢，长生券、荣耀冠乎珂里。笑壶峤蓬莱总茫然，让不老仙人，大年游戏。"
    ]
  },
  {
    "id": "adcfe4db3df74a6a492949c16014cefe",
    "title": "洞仙歌 · 和王啸牧生日韵，时乙巳十月十日，恭逢慈圣万寿庆节",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "我生虽晚，叹时光草草。今日也成鬓须老。这五洲中外、同戴君王，可不见，天上凤衔书到。",
      "臣门春独早，袍笏盈床，笑颔儿孙捧觞好。黄花晚节弥香，昼锦堂新，就权倩、仙界鬼工营造。想会集耆英望韩公，将累百欧阳，拜尘空道。"
    ]
  },
  {
    "id": "adcfe4db3df74a6a36f09884c39e0295",
    "title": "金缕曲",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "万绿浑无暑。贺新■、貂裘换酒，拚相醉舞。一曲高歌花影乱，如挹谪仙风度。忍不住、蝉蜩学语。欲和铜琶铁绰板，却输他、天上霓裳句。长笛倚，李谟语。",
      "琼楼念在高寒处。渡长河、三年飙忽，白须无数。历尽霜邮交月驿，羞睹素娥青女。总叹息、飘零菊部。此日桃花骢马过，复谁何、识是前崔护。君且捉，壁间麈。"
    ]
  },
  {
    "id": "adcfe4db3df74a6a9e6349a1691efc45",
    "title": "壶中天",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "油窗花户，带晴光、照耀琼楼玉宇。双鹊冒寒飞报喜，偏触几分愁绪。酒命长生，花陪寿客，递到佳诗句。上眉黄气，眼中秋色无数。",
      "遥念着屐联吟，相邀白社，日挈看云侣。远道邮筒烦慰藉，若话对床风雨。雁外寻传，鸥边说旧，扶醉东山墅。满头簪戴，帽檐浓挹仙露。"
    ]
  },
  {
    "id": "adcfe4db3df74a6ac7cd9a9b38e324f6",
    "title": "瑶花慢经敷生日",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "琼枝绕砌。玉树交柯，介诗人眉寿。嘉辰算届，正腊月，廿八悬弧时候。五旬开一，宜今日祭膰侑酒。笑而兄白发鬅鬙，踏破瓮时寒守。",
      "海山遥在天涯，擘三寸霜柑，喜陪红友。神清骨健，黄子木拄杖，君何须有。分离乡土，但远望星邮露堠。祝从今婆律香盘，不老仙丹同授。"
    ]
  },
  {
    "id": "adcfe4db3df74a6ac96088c9ce2b53a8",
    "title": "雨霖铃 · 春感",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "啼声悲切。是羁栖雁，带雨寻歇。园林未识谁主，鹓俦鹤侣，翻轻离别。曙后星明，怎不见钟动金阙。只剩有、牧唱椎讴，隐隐青山楚云阔。",
      "繁华六代空提说。叹古时、霸气全销灭。铜人高掌何处，仙乐里、一场花月。粥鼓饧箫，闲过清明，百六时节。那知道、风簸黄沙，又听胡笳咽。"
    ]
  },
  {
    "id": "adcfe4db3df74a6ae68a5e866eeeb856",
    "title": "洞仙歌 · 寄经敷弟",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "将裘换酒，促归装南去。买棹春江挈鸥侣。谢风波宦海、快卸征衫，重话雨，白发萧疏莫数。",
      "愿同千岁寿，尔酌吾酬，旧日相思且休语。一笑破离愁，绿柳山楼，飞尽絮莺花春暮。比作醉桃源扫花游，任击缶狂讴，呼天作主。"
    ]
  },
  {
    "id": "adcfe4db3df74a6a85c492224a4959d5",
    "title": "买陂塘感事",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "莽莽奔波、藜扶襁负，又惊动地鼙鼓。营门日落人声哄，道是搜查烟户。官莫怒。剩劫火、馀生求替民为主。兵真如虎。纵伧父多金，豪家复壁，抄掠没完土。冤谁诉。",
      "人在枪林弹雨。惟闻野庙狐语。河山锦绣今分裂，一片灰尘燕楚。新政府。推戴个、周公负斧纶音许。唐虞义举。愿释甲归农，投戈讲蓻，同作衮衣补。"
    ]
  },
  {
    "id": "adcfe4db3df74a6a9b9601df70ea7363",
    "title": "谢池春",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "野烧重苏，山绿密摇帘雨。又花时、莺啼燕语。春风吹梦，到邮亭前路。见平芜、绊牵飞絮。",
      "芬菲易尽，愁听子规声苦。忆家山、簪裾旧侣。关河在远，滞天涯羁旅。羡征鸿、自由来去。"
    ]
  },
  {
    "id": "adcfe4db3df74a6af02891a405df5041",
    "title": "采桑子",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "乱时正觅桃源地，雁断鸿离。强抑愁思。诗梦惟寻到谢池。",
      "军糈糜费皆儿戏，刮尽民脂。竖起降旗。手裂山河复咎谁。"
    ]
  },
  {
    "id": "adcfe4db3df74a6aeee2b1ade0bb8e68",
    "title": "意难忘题内侄陆键志悼亡诗册",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "花谢春阑。奈交柯玉树，吟作孤鸾。声声悲咽泪，字字痛摧肝。诧噩梦，阻人天。化鹤赴真仙。怕重提、七年伉俪，都付哀弦。",
      "那堪檐雨灯前。剩帷屏仿佛，感触当年。芳尘空绩水，遗迹渺云烟。抚老鬓，读佳篇。无限写辛酸。带愁听、秋蝉落叶，旅雁呼寒。"
    ]
  },
  {
    "id": "adcfe4db3df74a6a740e2b3645b81050",
    "title": "醉桃源贺郑选卿六秩双寿",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "郦泉同挹满庭芳。齐眉双举觞。醉蓬莱、客集高堂。班联鹓鹭行。",
      "馨晚节，祝康强。天瓢承露浆。年年宾驿赏秋光。秋长花更香。"
    ]
  },
  {
    "id": "adcfe4db3df74a6a54a328f050a002a2",
    "title": "满江红 · 感事",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "不尽凄凉，那一片、太原焦土。曾眼见、疆臣完节，藩臣囚虏。远别山河汾水雁，空谈风月王家麈。问人间、何地是桃源，归来赋。",
      "鼙鼓急，淋铃雨。禅让诏，民权主。望燕云深处，觚棱如故。落日宫门鸦乱噪，将军第宅酣歌舞。愿从今、莫再动兵戈，苍生苦。"
    ]
  },
  {
    "id": "adcfe4db3df74a6a54a328f07708c037",
    "title": "满江红 · 感事",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "毒雾漫空，知多少、蛟腥作雨。尚不卜、旧时巢燕，傍谁门户。蜗角河山蛮触战，相持南北皆师旅。惜将军、衣锦未还乡，从征苫。",
      "妖魅嬲，刑天舞。炮石烈，风潮鼓。叹苍苍仁爱，何仇下土。累岁潦荒民困甚，干戈况自萧墙举。看飞来、天堑又鏖兵，雷霆怒。"
    ]
  },
  {
    "id": "adcfe4db3df74a6a559a5f7abdd2114c",
    "title": "辊绣球怡园看绣球花",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "抛掷几时光，春雨里、花留无几。一场酣梦，槐安惊醒，倦探么凤，不如摘取，让君先起。",
      "锦样喜团圆矣。才一转、眼波如水。忽牵愁绪，被风吹堕，漂萍泊絮，■怜消瘦怎沈沈醉。"
    ]
  },
  {
    "id": "adcfe4db3df74a6a6f0396e6d1a0abf5",
    "title": "蝶恋花 · 瓯隐园送春",
    "authorName": "陈祖绶",
    "authorId": "adcfe4db3df74a6ad1457b72d1457b72",
    "dynasty": "清",
    "content": [
      "园柳依依三月暮。倚遍阑干，只是添愁绪。燕子不抛香垒去。呢喃也要留春住。",
      "褪尽梨花飞尽絮。见说春归，不识归何处。多劝深杯天易曙。东风一碧蘼芜路。"
    ]
  },
  {
    "id": "adcfe4db3e54df6469cb61160c51441b",
    "title": "望江南寄雨船兄",
    "authorName": "高荣",
    "authorId": "adcfe4db3e54df64d1457b72d1457b72",
    "dynasty": "清",
    "content": [
      "闺思切，空使梦魂劳。可是地荒偏少雁，其如河广不容刀。",
      "想念到今朝。"
    ]
  },
  {
    "id": "adcfe4db3ed99eec8bbed9d18f8dfb63",
    "title": "捣练子",
    "authorName": "纪松实",
    "authorId": "adcfe4db3ed99eecd1457b72d1457b72",
    "dynasty": "清",
    "content": [
      "花渐放，睡初浓。啼鸟枝头啄小红。拈笔欲消春昼永，冰花还在石虚中。"
    ]
  },
  {
    "id": "adcfe4db3ed99eecdd40a6f157e06ad0",
    "title": "画堂春",
    "authorName": "纪松实",
    "authorId": "adcfe4db3ed99eecd1457b72d1457b72",
    "dynasty": "清",
    "content": [
      "秋来正好醉秋光。如何忽理征裳。黄花十里马蹄香，飞过雷塘。",
      "囊借白云妆点，梦随红叶飘扬。高堂从此日相望，早整归装。"
    ]
  },
  {
    "id": "adcfe4db3ed99eecc1994b5e580d3564",
    "title": "秋波媚",
    "authorName": "纪松实",
    "authorId": "adcfe4db3ed99eecd1457b72d1457b72",
    "dynasty": "清",
    "content": [
      "万顷清流接碧空。帆影有无中。平沙宿鹜，微云飞雁，点缀天工。",
      "垂纶人在烟波里，潇洒对秋风。只应无累，何须出险，不哭途穷。"
    ]
  },
  {
    "id": "adcfe4db3ed99eecc2ebbe3bf784658d",
    "title": "鹧鸪天",
    "authorName": "纪松实",
    "authorId": "adcfe4db3ed99eecd1457b72d1457b72",
    "dynasty": "清",
    "content": [
      "杨白花飞小苑幽。春残绕屋卖风流。来时只有风知信，滚地癫狂未肯休。",
      "沾翠幌，点朱楼。纷纷晴雪使人愁。深闺鬒发偏相昵，少妇惊心吟白头。"
    ]
  },
  {
    "id": "adcfe4db3ed99eec8ec6222e1186f9ba",
    "title": "鹊桥仙",
    "authorName": "纪松实",
    "authorId": "adcfe4db3ed99eecd1457b72d1457b72",
    "dynasty": "清",
    "content": [
      "夷则还逢，鹊桥再驾，潋滟银河待渡。人问遥望七襄云，竟两度、锦机罢御。",
      "练拖秋水，帷钩新月，却认得、重来路。柔情不断似前宵，相逢更觉相思苦。"
    ]
  },
  {
    "id": "adcfe4db3ed99eeccf540260b0815686",
    "title": "虞美人 · 见《金陵词钞》",
    "authorName": "纪松实",
    "authorId": "adcfe4db3ed99eecd1457b72d1457b72",
    "dynasty": "清",
    "content": [
      "井梧簌簌飘黄叶。露湿寒螀泣。炎天日日盼秋风。怎到秋来萧瑟、更愁侬。",
      "凭高几度空怀远。摇落情何限。断蓬心事有谁知。除向天孙相诉、有怜时。"
    ]
  },
  {
    "id": "adcfe4db3ef141fc3d025b1aee45cefc",
    "title": "减兰新月",
    "authorName": "程茯娥",
    "authorId": "adcfe4db3ef141fcd1457b72d1457b72",
    "dynasty": "清",
    "content": [
      "浮云散尽。一丝露出银塘冷。照上妆台。羞染春山弄玉钗。",
      "波光透入。金仙肯受虾蟆蚀。雁影楼西。认作弓弯不敢飞。"
    ]
  },
  {
    "id": "adcfe4db3ef141fc388c4564848e537e",
    "title": "桃源忆故人",
    "authorName": "程茯娥",
    "authorId": "adcfe4db3ef141fcd1457b72d1457b72",
    "dynasty": "清",
    "content": [
      "西窗斗炳惊秋早。昨夜玉簪开了。蝴蝶不知身老。犹恋花丛绕。",
      "芳草吹落王孙草。桐叶飘来风扫。无限秋心谁晓。添得愁多少。"
    ]
  },
  {
    "id": "adcfe4db3ef904313981e850448c2af6",
    "title": "金缕曲 · 见《词综续编》",
    "authorName": "张襄",
    "authorId": "adcfe4db3ef90431d1457b72d1457b72",
    "dynasty": "清",
    "content": [
      "一片云飞堕。乍持来、瑶笺烂漫，郇公五朵。湖海楼头高百尺，也赏绿窗吟课。惭愧杀、论班说左。多少英才门下士，更传灯、分与兰闺火。珠玉似，咳和唾。",
      "愁人今向愁城坐。悔髫龄、涂鸦几字，外间流播。冰雪聪明天付与，未免言之太过。况齿及蛾江血涴。父榇未归儿远适，问孤孀、母子依谁可。将伯告，倘予和。"
    ]
  },
  {
    "id": "adcfe4db3f0050bf6103a8f5dd145300",
    "title": "南浦 · 赠别云从",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "一卷锦囊诗，赌黄河，几处旗亭曾画。琴剑倦依人，氋氃鹤，个是竹林流派。浩歌归去，两肩风月无牵挂。卖赋千金贫似旧，都付酒钱花债。",
      "故乡山水招人，羡青鞋布袜，者番尘外。松菊径犹存，园虽小，差胜洛阳佐廨。梦中彩笔，闲来聊写渔樵话。时事从今须绝口，莫遣流俗惊怪。"
    ]
  },
  {
    "id": "adcfe4db3f0050bff3beaa90c4ba9934",
    "title": "疏影 · 梅花",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "瑶台曾遇，问春风，萼绿何处沦坠？倚竹无言，缟袂障羞，憔悴软红尘里。多情我是孤山客，共索笑檐前休避。乍殢人，枝北枝南，疏影似迎还拒。",
      "这是高标出众，比夭桃艳杏，多少矜贵？放鹤亭边，纸帐迎来，明月照人欢喜。林间翠羽惊残梦，怕转瞬绿阴容易。好殷勤檀板金樽，夜夜为花沉醉。"
    ]
  },
  {
    "id": "adcfe4db3f0050bffa949f05675dddf2",
    "title": "念奴娇 · 科山「生圹集」编成戏题",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "一坏净土，惹词坛多少绣肠搜索？画个黄冠丘壑里，顿使山灵生色。薤露歌翻，美人香草，楚些招魂魄。柴桑自祭，笑伊求死难得。",
      "自古圆石书铭、王官置酒，题咏何寥寂？只有侯家西第颂，浪费才人墨笔。网尽珊瑚，士安作序，此集千金直。墓门展读，寿星正耀南极。"
    ]
  },
  {
    "id": "adcfe4db3f0050bfb00c88403f0631ce",
    "title": "浪淘沙 · 淡江留别",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "门巷认枇杷，几度停车？临行重与按红牙，杯酒醉听金缕曲，明日天涯。",
      "心事诉琵琶，似厌烟花，多情自古损容华。珍重莫愁年尚少，好嫁卢家。"
    ]
  },
  {
    "id": "adcfe4db3f0050bf5c9c77f59889d0b4",
    "title": "渡江云",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "坠鞭江上路，皋桥西弄，曾醉泰娘家。天教残梦续，小市临邛，吹到七香车。当筵一笑，重泥我顾曲红牙。还记得题笺旧句，唱彻浪淘沙。",
      "堪夸娇腮桃晕，细步莲生，压教坊声价。谁不姤茂陵词客，独占名花。无缘便筑藏春坞，又分襟风雪天涯。肠已断，更听琵琶。"
    ]
  },
  {
    "id": "adcfe4db3f0050bfcf4a45081354a2dc",
    "title": "探春慢 · 除夕用周草窗韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "花炮驱傩，纸钱祭灶，又到围炉时候。儿女筵前，须眉镜里，怅我朱颜非旧。看剪宜春帖，渐夜久灯昏红豆。思量往事无眠，陡觉腰肢清瘦。",
      "回首江山锦绣，记黄浦迎年，风流文酒。梦断乌衣，人归碧落，怕问当时舞袖。才尽江郎笔，漫题咏东风梅柳。销耗雄心，只要一杯在手。"
    ]
  },
  {
    "id": "adcfe4db3f0050bfa292422b0e6efeda",
    "title": "探春慢 · 首春颂臣、启运、锡祺、槐庭同过，约同赴雾峰吟宴，再用草窗韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "溪曲抱村，竹深藏径，闲门谁肯临候？人日梅开，新年鸟啭，迎到东林故旧。生计柴桑拙，叹仍是南山种豆。田家隔岁重来，应笑菜肥人瘦。",
      "野外春光如绣，倩芳草铺茵，晴岚对酒。击缶狂歌，插花起舞，此乐胜围红袖。无奈莱园月，又唤斑骓系柳。愿逐诗仙，春风一路携手。"
    ]
  },
  {
    "id": "adcfe4db3f0050bfa682908fe516cd23",
    "title": "蝶恋花 · 学南唐冯延已三首",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "妾住吴头君楚尾，来是空言，去也非容易。纵使梦魂能识路，清江碧嶂重重阻。",
      "漏断空堂闻燕语，似解怜人，被冷销香炷。滴尽铜荷红蜡泪，锦书没个征鸿寄。"
    ]
  },
  {
    "id": "adcfe4db3f0050bfa682908fbd97b279",
    "title": "蝶恋花 · 学南唐冯延已三首",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "蝴蝶恋花花恋蝶，何事春风，抵死催教别。月照西楼圆又缺，相思凭得阑干热。",
      "落井金瓶消息绝，怕听秦淮，打桨迎桃叶。命薄缘悭无可说，断头香是生前爇。"
    ]
  },
  {
    "id": "adcfe4db3f0050bfa682908f5f4ffdd2",
    "title": "蝶恋花 · 学南唐冯延已三首",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "宽到春衫腰更小，试抚瑶琴，只记相思调。碧海青天鸾凤杳，三生泪债偿难了。",
      "万事人间何可料，细雨吹窗，梦醒还斜照。月不长圆花易老，多情不若无情好。"
    ]
  },
  {
    "id": "adcfe4db3f0050bf7d3afed4ef77c7ca",
    "title": "琵琶仙题半面美人图",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "斜抱琵琶，似曾共司马江州相遇。一片离合神光，衔山月初吐。羞答答避人欲去，娇滴滴窥人还住。霞晕腮边，星抛眼尾，绝代风度。",
      "试呼遍百日真真，倘真面庐山许全睹。好把张郎画笔，补一弯眉谱。怎无语侧身灯下？任拍肩总不回顾。这比背立春风，撩人尤苦。"
    ]
  },
  {
    "id": "adcfe4db3f0050bf28baefa446ba06fa",
    "title": "瑶花慢水仙花",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "美人何处？洛浦湘江，怅碧云千里。微波空托，谁信道一点灵犀潜许？缃裘缟袂，仿佛到曲屏近底。念佩环月夜飞来，水阔天寒辛苦。",
      "重帏深下金堂，怕不惯冰霜，密与遮护。目成肠断，应认得前度汉皋交甫。盈盈无语，步罗袜灯前起舞。愿掌中留住仙裙，莫放乘风归去。"
    ]
  },
  {
    "id": "adcfe4db3f0050bf28baefa407e09d72",
    "title": "瑶花慢水仙花",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "山遮水隔，矾弟梅兄，正岁寒相忆。凌波仙子魂一缕，多谢春风招得。携盘却立，悄犹带汉宫月色。料芳心情怨难胜，且莫与弹湘瑟。",
      "护香帘幕重重，恼蝶使蜂媒，频叩窗槅。天寒夜永，相对处，屏底银灯闲剔。风鬟雾鬓，纵消瘦依然倾国。试尊前与赋惊鸿，借取陈王彩笔。"
    ]
  },
  {
    "id": "adcfe4db3f0050bf4dd09c290269ae4d",
    "title": "喜迁莺 · 献堂送其二子留学东京，填此阕赠行",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "男儿努力，第一是须念寸阴尺璧！株守生涯，穴居天地，终古昂头何日？世上伊凉换谱，万事拘墟不得。最堪惜，惜磨牛步步，不离陈迹。",
      "眉白，吾小陆濯足沧浪，明日蓬山客。老凤将雏，小龙抱宝，万里乘风快极。桃李移根上苑，容易成阴结实。目先拭，看双珠还浦，光能照国。"
    ]
  },
  {
    "id": "adcfe4db3f0050bf8971056c3338a31f",
    "title": "忆旧游 · 哭蔡启翁",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "问春风蝶化，夜雨鹃啼，魂去何之？最薄才人命！甚吹花题叶，便送生涯。青衫我亦憔悴，汐社共栖迟。数往日欢场，琴歌酒赋，总惹相思。",
      "相思了无益，料三生石上，再见难期。十载题襟句，拟西窗剪烛，亲写乌丝。空名料理身后，此计未为痴。但天上人间，鸡林传遍，君岂知？"
    ]
  },
  {
    "id": "adcfe4db3f0050bf0b8db789ee0a5d11",
    "title": "念奴娇 · 和任公留别韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "孤帆去也，恨箫声吹到满江丝雨。春尽细腰宫畔路，憔悴露桃无语。燕燕飞来，巢痕已扫，何计衔泥补？回头更望，别情应绕云树。",
      "珍重锦瑟华年，几番伤别，镜里颜非故。旧日才人厮养妇，失足已成千古。一曲青溪，小姑独自，兰佩还留取。伫闻好语，分香青琐深处。"
    ]
  },
  {
    "id": "adcfe4db3f0050bf19ce81b6a6ecb2f5",
    "title": "浣溪纱次任公「归舟晚眺」韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "落日苍茫赋七哀，六鳌犹自驾崔嵬。流波到海几时回？",
      "芳草总成今日恨，锦帆空记昔人来。梦中影事重低徊。"
    ]
  },
  {
    "id": "adcfe4db3f0050bf6d52c19659c7677f",
    "title": "临江仙 · 次豁轩「溪边书感」韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "一幅流民图绘就，荒凉烟水堪嗟，不辞屐齿印平沙。溪流分燕尾，何处认人家？",
      "茅屋石田成一梦，断崖树，尚敧斜。最怜渔父好生涯，钓船流不去，依旧宿芦花。"
    ]
  },
  {
    "id": "adcfe4db3f0050bf5192bbdd56e1c1bf",
    "title": "满江红 · 和豁轩「对月有怀」韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "梦断西楼，又还对旧时凉月。凭栏久，满襟香露，木犀熏彻。曾笑蟾蜍偷药误，青天碧海无期别。甚而今，人也隔星河，愁难说。",
      "香奁镜，菱花缺。瑶琴匣，朱弦绝。剩秋风团扇，为谁重设？追悔芙蓉塘外路，归来轻步凌波袜。向西窗剪烛写难成，相思札。"
    ]
  },
  {
    "id": "adcfe4db3f0050bf3ca71cf0008b2c6f",
    "title": "夜游宫 · 中秋雾峰夜宴",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "一笑秋香院宇，月正照彩棚箫鼓，不醉金杯病相误。问今宵，这歌筵，恁分付？",
      "玉露零红树，听天外鹤声清苦，怕忆霓裳旧时谱。广寒宫，已难寻，梦中路。"
    ]
  },
  {
    "id": "adcfe4db3f0050bf3c884dc3977e26c0",
    "title": "浪淘沙 · 次留仙女史「落花」韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "崔护去年门，春去无痕，啼红独自度晨昏。谁念宫妆留半面，风韵犹存。",
      "蜂蝶正缤纷，静掩萝轩，埋香何用启新坟？但祝飘茵休坠溷，稽首慈云。"
    ]
  },
  {
    "id": "adcfe4db3f0050bf6f3c723f3c975a33",
    "title": "小重山 · 辛亥九日莱园登高",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "红树萧疏谢傅墩，残山馀一角，付闲云。手攀丛桂忆王孙，登高泪，岁岁洒清樽。",
      "望远更销魂，夕阳无限好，近黄昏。可怜破碎旧乾坤，西风紧，南雁不堪闻。"
    ]
  },
  {
    "id": "adcfe4db3f0050bfdb48ae3367bcbe20",
    "title": "青玉案 · 赠留仙女史",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "新词解唱黄花瘦，奈团扇秋风后。万里桥西重访旧，容销鸾镜、恨攒蛾岫，憔悴章台柳。",
      "当时误被琴心诱，泪湿向谁剖！但愿多情天不负，药炉经卷、笔床茶臼，早晚知音有。"
    ]
  },
  {
    "id": "adcfe4db3f0050bf1d949cd621ea59a7",
    "title": "水调歌头 · 青城哀",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "击剑饮君酒，听我唱青城。戴楼门外东望，废垒暮云平。一片降幡相继，惯送王孙去国，芳草太无情。千载铜仙泪，呜咽汴河声。",
      "到今日，握金镜，几朝更？（故都乔木空在，轵道老农耕。挟弹儿童亦杳，岂独捕螳黄雀，无复树间鸣。倚伏有天道，何事日兵争？"
    ]
  },
  {
    "id": "adcfe4db3f0050bf1d949cd6121c9a5e",
    "title": "水调歌头 · 青城哀",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "花月大梁道，自古帝王都。青城当日初筑，绣错与茵铺。岂料铜驼荆棘，两作天家狴犴，新故鬼相呼。出尔反乎尔，报应理非诬。",
      "千载后，歌麦秀，吊遗墟。不知衔璧何处？瓦砾满平芜。富贵总成春梦，一例天荒地变，仁暴感人殊。重读靖康史，使我泪沾裾。"
    ]
  },
  {
    "id": "adcfe4db3f0050bfcfa2db365e054d9d",
    "title": "蝶恋花 · 「感春」次任公韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "罗带频宽腰似削，伤别伤春，自掩红泥阁。尽日玉钩垂绣幕，一庭丝雨添萧索。",
      "渐近黄昏风更恶，狼籍残红，命比佳人薄。空与东君留后约，已无心管花开落。"
    ]
  },
  {
    "id": "adcfe4db3f0050bfcfa2db364ea814a9",
    "title": "蝶恋花 · 「感春」次任公韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "咫尺红墙银漠远，旧日枝头，误了游蜂恋。梦隔梨花云一片，沧溟总比春愁浅。",
      "十二湘帘垂又卷，倚竹竛竮，翠袖无人见。除却思君心不变，近来已觉梳妆倦。"
    ]
  },
  {
    "id": "adcfe4db3f0050bfcfa2db3624bb3200",
    "title": "蝶恋花 · 「感春」次任公韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "吟到白头情最苦，肯抱琵琶，再嫁浔阳贾。日落春潮归别浦，断云脉脉含残雨。",
      "寂寞欲留春作主，绿暗西园，一梦成今古。恼杀流莺声不住，东风满眼飘轻絮。"
    ]
  },
  {
    "id": "adcfe4db3f0050bfcfa2db3604856063",
    "title": "蝶恋花 · 「感春」次任公韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "冷落闲庭铺碧草，数点残英，倦蝶香犹抱。门外斑骓嘶不到，陆郎廿载长安道。",
      "可是今生缘未了，昨夜灯花，故故将人恼。望断玉珰缄札杳，宁知绿鬓为君老。"
    ]
  },
  {
    "id": "adcfe4db3f0050bfcfa2db363613359b",
    "title": "蝶恋花 · 「感春」次任公韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "叶底残花无觅处，一片轻阴，又酿清明雨。百计留春春不住，朝来塞雁先归去。",
      "斜倚绣帘吹柳絮，念汝因风，飘荡谁为主？侬亦孤鸾愁里度，双栖羡煞青陵树。"
    ]
  },
  {
    "id": "adcfe4db3f0050bfcfa2db368f4c8873",
    "title": "蝶恋花 · 「感春」次任公韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "池馆寂寥春去久，无主桃花，雨后开还有。相对一杯婪尾酒，旧家姊妹怜消瘦。",
      "倚柱悲吟今夕又，破镜空持，天许重圆否？石烂海枯千劫后，恩波长记侬曾受。"
    ]
  },
  {
    "id": "adcfe4db3f0050bf164b49f7ac77e147",
    "title": "唐多令 · 连雨台中卧病作",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "倚枕句慵敲，蕙炉香炷销。醒无寥，睡也无寥。帘外雨丝吹不断，才昨夜，又今朝。",
      "涨绿水平桥，笼烟山黛描。小红楼，几处吹箫。惆怅茂陵多病客，空负了，酒旗招。"
    ]
  },
  {
    "id": "adcfe4db3f0050bf164b49f726c4a9d7",
    "title": "唐多令 · 连雨台中卧病作",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "两细又风斜，小庭开槿花。问高楼，燕子谁家？可惜谢池春草色，尽分付，与鸣蛙。",
      "往事一咨嗟，病加愁更加。悄愔愔，自掩窗纱。白日相思空做梦，谁念我，老天涯。"
    ]
  },
  {
    "id": "adcfe4db3f0050bf164b49f7b24b43b1",
    "title": "唐多令 · 连雨台中卧病作",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "镇日小楼西，望遥情更迷。更吹来，暮雨凄凄。怕忆庾郎年少日，盘马地，有春泥。",
      "依旧白铜堤，裙腰芳草齐。水心亭，蛮榼谁携？一片愁怀无处诉，杨柳外，乱鸦啼。"
    ]
  },
  {
    "id": "adcfe4db3f0050bf164b49f7b52b3a5e",
    "title": "唐多令 · 连雨台中卧病作",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "暮雨暗高唐，绣衾馀旧香。又争知，梦短愁长？小妹怜人消瘦甚，教驻景，检神方。",
      "歌起习家塘，采莲何处娘？断肠人，忍斗新妆。知得官奴重见否，憔悴也，却羞郎。"
    ]
  },
  {
    "id": "adcfe4db3f0050bf36f098846199cbe7",
    "title": "金缕曲",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "海燕重来否？问栖香玳梁金屋，甚时能彀？薄命天涯俱沦落，冷眼人前惯受，最苦是西楼分手。欲遣断云留残月，恨晓风容易吹杨柳。斟未了，翠樽酒。",
      "十分慰藉牵郎袖，道从今旧情休变，后逢终有。梦里箜筱朱书在，难觅北亭卢舅。怕则怕盟言轻负，一瓣心香齐声祝，祝东风种出双红豆。天肯许，绿章奏。"
    ]
  },
  {
    "id": "adcfe4db3f0050bf36f098840cafad7b",
    "title": "金缕曲",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "肠断春知否？为春来无端惹起，伤春情绪。旧院回头荒寒甚，更苦连番雷雨，讶草甲兰芽争吐。速制崔郎幡五色，莫金铃留待他家护。蜂蝶闹，向谁语？",
      "一湾银汉红墙路，销葳蕤曲池小菀，春应知处。何时艳阳时节到，芳讯沉沉如故。却恨不催花击鼓，倚遍阑干风正恶，把春愁付与流莺诉。春不管，日将暮。"
    ]
  },
  {
    "id": "adcfe4db3f0050bfc9b35a612f2b4961",
    "title": "台中竹枝词",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "连云楼阁最称佳，新盛街通富贵街。人物申韩家独夥，街头一步一招牌。"
    ]
  },
  {
    "id": "adcfe4db3f0050bfc9b35a619d23471d",
    "title": "台中竹枝词",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "大墩墩下好婆娑，处处旗亭夜夜歌。闻说风光非本地，佳人来自北方多。"
    ]
  },
  {
    "id": "adcfe4db3f0050bfc9b35a61df613e26",
    "title": "台中竹枝词",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "女儿生小富春乡，倚市嫌羞刺绣忙。近日别开新活计，夜深灯火绩麻场。"
    ]
  },
  {
    "id": "adcfe4db3f0050bfc9b35a616c815c5c",
    "title": "台中竹枝词",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "全家食力靠锄云，郎罢烟园囝蔗园。却喜深山虎狼少，桃花流水即仙源。"
    ]
  },
  {
    "id": "adcfe4db3f0050bfc9b35a611ac43472",
    "title": "台中竹枝词",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "开荒筑堰障狂澜，港口西移水渐乾。利比盐田鱼塭厚，桑田沧海眼前看。"
    ]
  },
  {
    "id": "adcfe4db3f0050bfc9b35a61b6e29cf3",
    "title": "台中竹枝词",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "南瑶宫畔去寻春，恰值天妃降诞辰。烛影炉烟三里雾，不知多少进香人。"
    ]
  },
  {
    "id": "adcfe4db3f0050bf2d091e607eb66c73",
    "title": "琐窗寒 · 和豁轩韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "荏弱孱躯，温柔细语，劫风吹远。中宵酒渴，梦里时时错唤。",
      "算穷途相依半生，怕人刚叩情深浅。唱一篇哀些，人间天上，可能听遍？",
      "春短，知难恋。更苦是难逢，夜台鱼雁。百年有几？我亦无多时返。",
      "问天天山檗涧松，死生流转何处见？最凄凉女哭儿啼，乍彻灵床饭。"
    ]
  },
  {
    "id": "adcfe4db3f0050bfc31e385dd992a35b",
    "title": "琐窗寒 · 再和豁轩",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "未惯生离，那堪死别？隔重泉远。欲寻去处，妙子稠桑难唤。",
      "乍新巢双栖未安，叹伊福薄侬缘浅。忆廿年流落，牛衣鸿案，苦俱尝遍。",
      "长短，前因恋。纵早替量珠，未成孤雁。知音会意，争似倩魂难返。",
      "对灯前春风画图，绿窗鬓影长梦见。忏情痴便欲灰心，去乞伊蒲饭。"
    ]
  },
  {
    "id": "adcfe4db3f0050bfde4a55b7abee089f",
    "title": "琐窗寒 · 三叠豁轩韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "梦醒春回，房栊寂寂，彩云飞远。罗窗镇掩，懊恼流莺空唤。",
      "记三生钗钿誓盟，此情海水量深浅。到如今赢得檀奴哀什，素屏题遍。",
      "发短，遗簪恋。况等是惊弦，劫馀哀雁。尘缘撒手，恁便玉京先返。",
      "断肠人春心渐灰，旧时月色应照见。纵桃花赚入天台，肯吃胡麻饭？"
    ]
  },
  {
    "id": "adcfe4db3f0050bfe71f47810c878734",
    "title": "琐窗寒 · 初春和云臣韵",
    "authorName": "林朝崧",
    "authorId": "adcfe4db3f0050bf7e9e346db432f34c",
    "dynasty": "清",
    "content": [
      "雪洒红窗，雨敲碧瓦，晓寒偏紧。莺簧生涩，不似旧时淹润。",
      "记前春、城南水边，内家车子绡成阵。只新年节候，连阴做暝，误他花信。",
      "点尽。安仁鬓。拚满幅春词，秦灰同烬。纵然墨淡，还有啼红堪认。",
      "况如今、苔花小笺，誓成乌鲗犹隐隐。最难忘、梅月朦胧，不耐施脂粉。"
    ]
  },
  {
    "id": "adcfe4db3f0de5bb578b24c377a40fcd",
    "title": "满江红 · 自感",
    "authorName": "胡凯似",
    "authorId": "adcfe4db3f0de5bbd1457b72d1457b72",
    "dynasty": "清",
    "content": [
      "最是伤情，催人去、马蹄车辙。触目处、纷来愁绪，云山万叠。石咽泉呜幽涧底，树枯干卧斜阳侧。问此行，何日赋归来，难预决。",
      "计往事，浮云灭。满怀恨，凭谁说。听杜鹃枝上，声声啼血。顾我堪嗟如去雁，思家不敢看明月。把闲愁，勾却发狂歌，随圆缺。"
    ]
  },
  {
    "id": "adcfe4db3f0de5bb8c38142a2bac84dc",
    "title": "浪淘沙 · 感怀",
    "authorName": "胡凯似",
    "authorId": "adcfe4db3f0de5bbd1457b72d1457b72",
    "dynasty": "清",
    "content": [
      "娇养膝前身。远嫁辞亲。不堪重忆昔时情。忽见帘栊新月色，触动乡心。",
      "此际暗伤神。别恨纡萦。金炉香烬漏沉沉。底事愁怀消未得，欲诉谁听。"
    ]
  },
  {
    "id": "adcfe4db3f0de5bb1f9f28d5a388848d",
    "title": "梦江南初夏有怀",
    "authorName": "胡凯似",
    "authorId": "adcfe4db3f0de5bbd1457b72d1457b72",
    "dynasty": "清",
    "content": [
      "还记否，剪烛夜深时。倚槛闲吟添对月，联床话雨杂敲棋。",
      "回首漫相思。"
    ]
  },
  {
    "id": "adcfe4db3f2e6c02ef30466a33bdb16a",
    "title": "点绛唇 · 夏日偶成",
    "authorName": "恽珠",
    "authorId": "adcfe4db3f2e6c0221be9a4b9a1de01f",
    "dynasty": "清",
    "content": [
      "漫卷湘帘，正雨过凉生庭院。绿荫葱茜。好鸟枝头啭。",
      "午梦初回，懒去拈针线。诗情倦。茶经香传。且自闲消遣。"
    ]
  },
  {
    "id": "adcfe4db3f2e6c02d479cb2a34429bb7",
    "title": "点绛唇 · 秋夜",
    "authorName": "恽珠",
    "authorId": "adcfe4db3f2e6c0221be9a4b9a1de01f",
    "dynasty": "清",
    "content": [
      "夜静天空，西风料峭秋声老。浮云如扫。月到天心小。",
      "一卷南华，解却愁多少。香闺悄。炉烟细袅。锦帐罗衾好。"
    ]
  },
  {
    "id": "adcfe4db3f2e6c024062ccc3220ca7c9",
    "title": "渔歌子 · 舟中晚眺",
    "authorName": "恽珠",
    "authorId": "adcfe4db3f2e6c0221be9a4b9a1de01f",
    "dynasty": "清",
    "content": [
      "高柳荫浓罩绿溪。轻舟摇过小桥西。",
      "波潋滟，影迷离。斜阳几树晚鸦栖。"
    ]
  },
  {
    "id": "adcfe4db3f2e6c020748557416121e4e",
    "title": "如梦令 · 风雨遣怀",
    "authorName": "恽珠",
    "authorId": "adcfe4db3f2e6c0221be9a4b9a1de01f",
    "dynasty": "清",
    "content": [
      "窗外潇潇风雨。春在儿家庭户。懒去理瑶琴，闲倚雕栏无语。",
      "愁绪。愁绪。又听数声杜宇。"
    ]
  },
  {
    "id": "adcfe4db3f2e6c02d5cf493fb01de5c5",
    "title": "忆江南 · 闺情",
    "authorName": "恽珠",
    "authorId": "adcfe4db3f2e6c0221be9a4b9a1de01f",
    "dynasty": "清",
    "content": [
      "空庭静，翠色上帘旌。好鸟数声惊梦短，落花几片点苔轻。",
      "无语总含情。"
    ]
  },
  {
    "id": "adcfe4db3f2e6c027393b0ad967f8528",
    "title": "甘州子晓妆",
    "authorName": "恽珠",
    "authorId": "adcfe4db3f2e6c0221be9a4b9a1de01f",
    "dynasty": "清",
    "content": [
      "菱花乍启觑分明。云鬓拢，玉钗横。茜衣新试越罗轻。",
      "何事最关情。深巷里，风送卖花声。"
    ]
  },
  {
    "id": "adcfe4db3f72719f59985ace18167e5c",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "桥边篱落蝶飞飞，一袭轻装换裌衣。乍雨乍晴春过半，牡丹花放甲鱼肥。"
    ]
  },
  {
    "id": "adcfe4db3f72719f59985ace24980c68",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "柔桑渐渐绿云铺，各户蚕娘出浴无。茧市将来能起色，例应偿及隔年逋。"
    ]
  },
  {
    "id": "adcfe4db3f72719f59985aceb7baec8c",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "清明香社闹香山，山顶曾来叩院关。独惜山灵少持护，山中八景莫追攀。"
    ]
  },
  {
    "id": "adcfe4db3f72719f59985ace6d668b8e",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "手持牛谱熟评量，兑价如今再倍长。洵是老农好家教，呼儿打把白梅秧。"
    ]
  },
  {
    "id": "adcfe4db3f72719f59985ace68ad1485",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "兼旬无雨各攒眉，世住高原我最知。不是桃花春水涨，竭池鱼又扭官私。"
    ]
  },
  {
    "id": "adcfe4db3f72719f59985ace3f489ebd",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "故乡首重是文风，报国吾宗有伟功。墓下行人齐敛手，亟称前后二王公。"
    ]
  },
  {
    "id": "adcfe4db3f72719f59985ace867f9dfe",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "雀鼠谁云易启争，天然一片野人诚。清清冷署管何事，闲煞弓兵四五名。"
    ]
  },
  {
    "id": "adcfe4db3f72719f59985ace3a02549a",
    "title": "春日香山竹枝词八首",
    "authorName": "王季珠",
    "authorId": "adcfe4db3f72719fd1457b72d1457b72",
    "dynasty": "清",
    "content": [
      "一本山茶覆七楹，萧梁馀韵听松声。侬居红豆村庄右，不属情人也有情。"
    ]
  },
  {
    "id": "adcfe4db3fa66f22602d2d9e2c6af714",
    "title": "高阳台",
    "authorName": "陆篯",
    "authorId": "adcfe4db3fa66f22d1457b72d1457b72",
    "dynasty": "清",
    "content": [
      "新月帘栊，清霜楼阁，瑶笺低映琼钗。几度回身，沉吟未按红牙。闺中清课浑如许，讶罗浮、近隔窗纱。只乌丝，界住珍珠，不共横斜。",
      "一枝漫置传花驿，正马蹄香处，尔许韶华。小试和羹，江乡疏笋清嘉。青鸾也自无消息，算双栖、除是寒鸦。待朝来，柳絮因风，重赋尖叉。"
    ]
  },
  {
    "id": "adcfe4db3fb6cbeb591880907a341b0c",
    "title": "巫山一段云 · 题晓妆图",
    "authorName": "周绮",
    "authorId": "adcfe4db3fb6cbebd1457b72d1457b72",
    "dynasty": "清",
    "content": [
      "秋水双眉黛，春风两鬓鸦。满窗风露绿云斜。漫把粉儿加。",
      "顾影应先惜，新妆已足夸。痴情犹自问邻娃。人面可如花。"
    ]
  },
  {
    "id": "adcfe4db3fe387ae9575c3105abdc8d8",
    "title": "玉蝴蝶 · 题太常寺仙蝶图卷",
    "authorName": "金婉",
    "authorId": "adcfe4db3fe387aed1457b72d1457b72",
    "dynasty": "清",
    "content": [
      "薇省里，记翩翔，袖边花梦香。粉翅逐风扬。江南景正芳。",
      "喜清景，深深见，仙影舞双双。兰阁并迎祥。滕王副本藏。"
    ]
  },
  {
    "id": "adcfe4db3ffe5c23896f5018f6ae96c1",
    "title": "满江红 · 题黄韵甫帝女花院本传明季坤兴宫主",
    "authorName": "万钿",
    "authorId": "adcfe4db3ffe5c23d1457b72d1457b72",
    "dynasty": "清",
    "content": [
      "残照西风，浑不见，汉家陵阙。更堪伤，琼蕤珠蕊，一般摧折。家国空悲田换海，亲庭不奈金寒玦。痛馀生，何处认离宫，娥台嶥。",
      "春茧恨，丝难绝。银烛泪，啼干血。叹吴门鹤去，秦楼箫咽。眼底新欢人倚玉，心头旧怨禽衔石。比乐昌，破镜强重圆，圆还缺。"
    ]
  },
  {
    "id": "adcfe4db4003ad603d004424aeaca747",
    "title": "调笑令",
    "authorName": "熊象慧",
    "authorId": "adcfe4db4003ad60d1457b72d1457b72",
    "dynasty": "清",
    "content": [
      "行客。行客。怕听枝头啼鴂。归来又起离愁。",
      "独坐思亲泪流。流泪。流泪。镜里容颜憔悴。"
    ]
  },
  {
    "id": "adcfe4db4003ad6012f4d5daa1abfb1a",
    "title": "卜算子",
    "authorName": "熊象慧",
    "authorId": "adcfe4db4003ad60d1457b72d1457b72",
    "dynasty": "清",
    "content": [
      "杨柳弄轻柔，花落人消瘦。杜宇声声听已愁，况是黄昏候。",
      "新月自娟娟，不似眉痕皱。晓起临妆学画伊，得展愁容否。"
    ]
  },
  {
    "id": "adcfe4db4003ad60a85cfd2f5b8bd972",
    "title": "西江月 · 落花",
    "authorName": "熊象慧",
    "authorId": "adcfe4db4003ad60d1457b72d1457b72",
    "dynasty": "清",
    "content": [
      "几阵摧花雨过，乱飘茵溷谁怜。双飞燕子画帘前。衔得残红一片。",
      "庭草依然凝碧，愁肠宜付吟笺。也知转眼又明年。怎奈此情难遣。"
    ]
  },
  {
    "id": "adcfe4db4003ad6087c87f8e4f86421f",
    "title": "满庭芳 · 酒帘",
    "authorName": "熊象慧",
    "authorId": "adcfe4db4003ad60d1457b72d1457b72",
    "dynasty": "清",
    "content": [
      "楼角斜飘，檐牙半露，几番卷起炊烟。有时风静，端正一竿悬。比似曲车更甚，遥望处、无那情牵。行沽去，何须借问，亚树夕阳偏。",
      "堪怜。最好是、杏花开候，春暖江天。傍水村山郭，做弄清妍。招引踏青人至，同认取、孤影翩翩。只休教，朦胧醉眼，错认燕飞前。"
    ]
  },
  {
    "id": "adcfe4db4003ad60388c45641ac593d3",
    "title": "桃源忆故人",
    "authorName": "熊象慧",
    "authorId": "adcfe4db4003ad60d1457b72d1457b72",
    "dynasty": "清",
    "content": [
      "窗前忽洒潇潇雨。对此暗添愁绪。点点何曾少住。况有芭蕉树。",
      "子规啼断人何处。芳草远迷归路。帘卷落花无数。又是春将暮。"
    ]
  },
  {
    "id": "adcfe4db407c83f9e8cc4d376b18ca05",
    "title": "一丛花",
    "authorName": "高士奇",
    "authorId": "adcfe4db407c83f9c1fea270375c7134",
    "dynasty": "清",
    "content": [
      "浅匀檀色妒胭脂，绿刺也生姿。任他兰药红尖吐，闹秾华，谩数同时。",
      "蜂子衔来，莺儿觑过，一样影参差。",
      "更看稚蝶舞黄衣，浑道是花飞。淡鹅门柳吹绵后，剩团金香露霏微。",
      "日涉园荒，赋归人倦，多愧似陶篱。"
    ]
  },
  {
    "id": "adcfe4db407c83f949bf366740055040",
    "title": "南浦",
    "authorName": "高士奇",
    "authorId": "adcfe4db407c83f9c1fea270375c7134",
    "dynasty": "清",
    "content": [
      "双燕又重来，认低梁，曲栋是伊曾住。剪剪掠花梢，春寒甚、恨颠风绵雨。",
      "穿檐绕窗，知他心事应无据。恐被湘帘朝隔断，难把向时巢补。",
      "怜余三径荒芜，刚湖乡卜筑，葭墙葵圃。多少隔年情，相留处，先禁草堂儿女。",
      "书囊画谱，莫教衔坠香泥污。待到纱窗蕉影绿，坐听嫩雏争乳。"
    ]
  },
  {
    "id": "adcfe4db407c83f9d35fd78d23720f76",
    "title": "绮罗香",
    "authorName": "高士奇",
    "authorId": "adcfe4db407c83f9c1fea270375c7134",
    "dynasty": "清",
    "content": [
      "圆颊涂脂，赪毬绉縠，碧叶亸枝深缀。一树霜红，频颤露床凉吹。",
      "擘素指、不数橙黄，对珍盘、未输萸紫。爱携来、书几安排，越穸夺得晚峰翠。",
      "垂虹桥外古水，占取山芡苔径，白花香细。风冷江天，独自冶容沈醉。",
      "谁压倒、长庆诗人，漫留说、好秋吟纸。待年年、满摘筠篮，片帆湖上舣。"
    ]
  },
  {
    "id": "adcfe4db407c83f90d41dc27165fc6ab",
    "title": "南楼令",
    "authorName": "高士奇",
    "authorId": "adcfe4db407c83f9c1fea270375c7134",
    "dynasty": "清",
    "content": [
      "浅草乱山稠。惊沙黑水流。好春光，只似穷秋。刚得一枝花到眼，经雨打，又还休。",
      "遥忆小红楼。玉人楼上头。月溶溶，催和香篝。肯信东风欺绝塞，都不许，把春留。"
    ]
  },
  {
    "id": "adcfe4db407c83f96e2018079e5f5488",
    "title": "琐窗寒",
    "authorName": "高士奇",
    "authorId": "adcfe4db407c83f9c1fea270375c7134",
    "dynasty": "清",
    "content": [
      "翠笼轻驼，红绵密裹，水山千叠。封题乍解，却称江村蛮榼。",
      "堪爱是、清芬熨齿，赪腮素体圆仍洁。想西山野寺，树头垂颗，嫩凉初结。",
      "吴越，灯宵节。也探钓传斝，夜阑歌阕。争夸远道，未忍浅尝深啮。",
      "叹多年、流浪春华，因他感触浮生辙。忆从前、酒市旗亭，买来闲醉月。"
    ]
  },
  {
    "id": "adcfe4db407c83f9b8651ac18db3aa22",
    "title": "倦寻芳",
    "authorName": "高士奇",
    "authorId": "adcfe4db407c83f9c1fea270375c7134",
    "dynasty": "清",
    "content": [
      "才晴便雨，试暖翻寒，禁烟时候。一抹泥金，烘染夕阳林岫。",
      "叹韶光，随逝水，莺花转眼成辜负。数邮签，恁茫茫过尽，羊肠人首。",
      "西湖曲、钓矶无恙，买片春帆，欲归难聚。何处封侯，几度陌头杨柳。",
      "忆得今宵灯烬暗，小窗曾梦辽西否。乍听残，五更风、乳鸦啼又。"
    ]
  },
  {
    "id": "adcfe4db408fe6beeeeb1123ca409a3e",
    "title": "永遇乐 · 望乡",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "天抹斜阳，雁横秋水，暝色如许。万里苍烟，十年乔木，故国渺何处。蓬莱清浅，鱼龙都尽，苦被何人相误。旧山川、城郭犹在，化鹤几时归去。",
      "流光暗度，芳华未泯，病里又逢秋暮。红叶萧萧，青山隐隐，认得潇湘路。天涯羁客，几度含愁无语。叹禾黍、凄凉遍野，有谁作赋。"
    ]
  },
  {
    "id": "adcfe4db408fe6be34ddfea74a81ee38",
    "title": "夜合花·己巳二十五岁初度，寄清畹诗姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "蝶粉沾衣，燕泥落几，闲来细步兰房。花雨缤纷，薰风吹送微香。惊逝水，惜流光。叹客中、易误年芳。暗寻思处，珠楼话月，玉砌追凉。",
      "十年一梦他乡。祗麻姑东海，几见沧桑。登临万感，江流曲似回肠。歌宛转，调凄凉。看九天、飞坠琼章。故人天末，凭谁寄语，云水相望。"
    ]
  },
  {
    "id": "adcfe4db408fe6be25eb6af76ad9b248",
    "title": "清平乐",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "檐花细落。闲却秋千索。一片新愁何处着。凄断晚风帘幕。",
      "依稀暗柳藏鸦。归心梦绕天涯。几度高楼横笛，江城吹落梅花。"
    ]
  },
  {
    "id": "adcfe4db408fe6be36fa6aa44623b67d",
    "title": "多丽 · 黄鹤楼怀古",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "暮山青。汉阳烟树冥冥。对楚天、沧波无际，似闻鼓瑟湘灵。白云飞、昔人何在，黄鹤去、仙梦都醒。泪洒西风，情深故国，每因怀古感飘萍。自江上、梅花吹落，玉笛那堪听。",
      "空留得、鸦横落日，水满寒汀。对千古、兴亡历历，祗余一角危亭。浪花深、英雄淘尽，关河老、风物凋零。帆影依阑，钟声送客，隔江渔火正星星。又独立、晚风无语，玉兔涌沧溟。关心处、画中楼阁，屐齿曾经。"
    ]
  },
  {
    "id": "adcfe4db408fe6bed24c15a7b0e13406",
    "title": "解连环 · 依清真韵寄怀馥姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "芳心难托。自绿波春去，素心人邈。倩玉箫、吹起冰魂，正四绕兰丛，步流蘅薄。水样韶华，怎禁得、几番离索。对琼楼玉阙，懒共嫦娥，暗窃仙药。",
      "江洲满采杜若。怅所思不见，空忆天角。念谢娘、咏絮多才，看秀句瑶笺，可曾闲却。满树繁英，喜犹似、旧时红萼。望今宵、暮帆远浦，潮生月落。"
    ]
  },
  {
    "id": "adcfe4db408fe6be8a403fd9b72c4c46",
    "title": "水龙吟 · 慎予女士招饮翊教寺看海棠，并观南湖居士所藏书画泉布",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "东风又到长安，禁城三月春如绣。香车宝马，风流裙屐，好花时候。如此江山，无边岁月，客怀消受。看海棠树树，冰肌胜雪，通明殿，不须奏。",
      "萧寺斜阳一角，任幽人、支鸡杯酒。飘然来去，几回吟眺，画中携手。法物收藏，书城坐拥，让他耆旧。更殷勤写入，生绡尺幅，作莲台寿。"
    ]
  }
]