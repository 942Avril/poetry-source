[
  {
    "id": "adcfe4db408fe6be041ae9837a1268ca",
    "title": "好事近 · 雪",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "何处雪飞来，惊起满天风急。极目两三鸦点，向寒林飞入。",
      "小窗无语独徘徊，却讶树头白。料得梅花有讯，报故园消息。"
    ]
  },
  {
    "id": "adcfe4db408fe6beac55ad309c6350a3",
    "title": "浪淘沙 · 寄姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "何处望神京。客里零星。行行无计惜芳春。断尽离肠谁会得，负却叮咛。",
      "笳鼓动高城。又听边声。天涯有泪落纵横。消息平安烦报与，以慰平生。"
    ]
  },
  {
    "id": "adcfe4db408fe6beed736b3e616fa2e0",
    "title": "清平乐 · 冬尽日",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "寒侵翠袖。且尽新醅酒。姑射仙人如我瘦。可忆风神依旧。",
      "鸭炉香袅微温。能消几个黄昏。又是春光到眼，画图换却乾坤。"
    ]
  },
  {
    "id": "adcfe4db408fe6be0975222a97ad997e",
    "title": "瑶华",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "又逢令节。春到今年，渐上林花发。江南江北垂杨远，想东皇笑靥。樽前新感，怕转眼、繁花都歇。几番绿转黄回，误了西园蜂蝶。",
      "自怜幽独无言，怅客里、光阴流淌，玉箫愁绝。飘裙路渺，正此际、千里万山初别。碧云暮冷，奈闲却、珠楼明月。叹飞琼、误入人间，往事从头休说。"
    ]
  },
  {
    "id": "adcfe4db408fe6beccf59205b6295d54",
    "title": "水龙吟 · 长江舟次大雪",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "他乡岁晚遄归，客途千里风兼雪。沧江水碧，远峰头白，空冥奇绝。鸥鹭回翔，鱼龙曼衍，怒潮呜咽。向暮云天半，舵楼闲倚，登临意，和谁说。",
      "太息金瓯碎缺。好山川、几人豪杰。楚天何处，寒鸦数点，思深愁结。玉树琼楼，望中多少，幻云明灭。问红桑劫后，尘扬几度，到今时节。"
    ]
  },
  {
    "id": "adcfe4db408fe6beb89e5b6cd2d6b1eb",
    "title": "夜合花·晚香玉，和草窗茉莉韵",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "玉骨无尘，冰肌胜雪，汉宫捧出新妆。月明似水，仙人乍试兰汤。晚飔逗出微凉。正云屏、静对幽芳。红衣夏老，黄花秋晚，谁与争香。",
      "天街夜色昏黄。曾记婵娟三五，结伴徜徉。钗梁嫩萼，鬓边娇影难忘。梦中纷坠银床。看枕函、多少风光。美人头上，才人笔底，都费思量。"
    ]
  },
  {
    "id": "adcfe4db408fe6be15eec69afc32eddc",
    "title": "徵招·寄怀旧京诸姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "清游回首长安远，吟怀都损愁抱。西北上高楼，何人凭远眺。垂杨应自恼。对斜阳芳草。十载江关，千秋词赋，误人多少。",
      "烟水又南朝，苍茫外、醉拍栏杆一笑。呼起几征鸿，寄裁红旧稿。蕉窗听雨好。知甚日、巴山重到。隔千里、明月娟娟，奈寸心如捣。"
    ]
  },
  {
    "id": "adcfe4db408fe6be7b9be22164b6d12d",
    "title": "水龙吟 · 题刘子庚师噙椒室填词图",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "月明笙鹤遥天，素琴弹出幽兰谱。玉台魂断，银屏梦冷，哀蝉重赋。秋雨闻赋，春波弄影，碧城何许。怎灞陵桥畔，西风残照，多半是，悲来处。",
      "莫说龙飞凤翥。好江山、可怜笳鼓。凭栏试望，莼鲈故国，杜鹃心苦。白社联吟，黄垆载酒，鬓丝无数。愿苍天留得，巍然一老，作词坛主。"
    ]
  },
  {
    "id": "adcfe4db408fe6bead6d119baab6c11d",
    "title": "临江仙 · 寄怀珍姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "镇日心情如水淡，抱琴独倚兰房。仙家风度自清狂。荷衣蕙带，难学入时妆。",
      "长记驿亭分手处，笛声吹碎离肠。海天相望莫相忘。生花笔底，应记好诗囊。"
    ]
  },
  {
    "id": "adcfe4db408fe6beffb404f97d2bb672",
    "title": "一萼红 · 游后海归，赋此",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "揽芳洲。正湖山歌舞，玉笛出琼楼。法曲绕梁，仙娥绝世，可堪前代风流。阅多少、繁华兴废，祗蓬瀛、清绝照人愁。金粉飘残，霸图零落，往事悠悠。",
      "荒径徘徊不语，看雕梁絮燕，细草眠鸥。碧海凝尘，红兰泣露，空叹时序沈浮。莫负他、水天良夜，倩何人、吟赏话清游。为惜芳华易谢，欲去还留。"
    ]
  },
  {
    "id": "adcfe4db408fe6beaf0b389547f9c2d0",
    "title": "满江红 · 寄怀同盟诸姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "天上星娥，曾共我、云窗惜别。湘帘下、几回低语，客愁难说。彩笔拈来春在手，清标记得人如月。叹江山、灵秀属蛾眉，真英绝。",
      "阳关道，歌三叠。衍波纸，词一阕。算相逢、又对到别离时节。道韫有才传锦句，飞琼和泪辞仙阙。待何时、樽酒共论文，霏冰雪。"
    ]
  },
  {
    "id": "adcfe4db408fe6beb586188482774908",
    "title": "好事近 · 题画三首",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "心似野鸥闲，梦里海天深碧。何处苍波人语，怕楼船风急。",
      "夕阳如水下孤城，鸦阵带秋色。几度凭栏负手，听关山风笛。"
    ]
  },
  {
    "id": "adcfe4db408fe6beb586188498e52676",
    "title": "好事近 · 题画三首",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "沉水袅炉烟，风动篆纹浮碧。又是一廉纤雨，报黄昏消息。",
      "湿云天远燕惊寒，愁对小楼立。明日百花归去，怕子规声急。"
    ]
  },
  {
    "id": "adcfe4db408fe6beb58618849ba72b31",
    "title": "好事近 · 题画三首",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "吹笛柳阴船，悄共如飞双楫。梦得六朝风物，笑河山历历。",
      "浮云踪迹一身轻，莫漫伤行色。何日寒潭秋水，与渔娃共席。"
    ]
  },
  {
    "id": "adcfe4db408fe6be5bbb7023f4f76fff",
    "title": "浪淘沙 · 重九前一日寄姊二首",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "曲槛绕红墙。画里年光。雁来时候梦潇湘。秋水蒹葭何处是，惆怅南塘。",
      "酒莫入愁肠。人在他乡。晚凉天气换新妆。佩紫簪黄佳节近，明日重阳。"
    ]
  },
  {
    "id": "adcfe4db408fe6be5bbb70238a5c4fce",
    "title": "浪淘沙 · 重九前一日寄姊二首",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "秋到画堂东。金井梧桐。北来南去问飞鸿。昨夜开筵人薄醉，面共花红。",
      "消息恨重重。往事成空。人生常在别离中。悄倚危栏横短笛，凉月西风。"
    ]
  },
  {
    "id": "adcfe4db408fe6be77b651f464a390ca",
    "title": "齐天乐 · 消夏",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "琴声又逐薰风起，愁中暗惊时序。楚泽招魂，湘皋竞渡，才过江乡重午。登临最苦。看起陆龙蛇，晦明风雨。如此江山，可怜遗恨到千古。",
      "清吟都换客感，记兰汤浴罢，描就眉妩。箑影凝尘，衫痕映雪，还忆南州歌舞。顽冥自苦。怕十里长安，聚蚊成虎。病起恹恹，晚凉侵几许。"
    ]
  },
  {
    "id": "adcfe4db408fe6be606d191e2c11c3e4",
    "title": "青玉案",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "春愁黯黯腰宽带。休祗去，倚栏再。诗事偏多难避债。吟肩消瘦，幽情都改。壮志今安在。",
      "清狂谁似当时态。抱月怀风甚无赖。负尽流年终不解。飘零琴剑，蹉跎人海。目断斜阳外。"
    ]
  },
  {
    "id": "adcfe4db408fe6bea3862dbced06a836",
    "title": "琴调相思引·夏夜",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "冰簟银床小院清。灯移花影上窗明。今宵微雨，凉意枕函生。",
      "寒水乍沉朱李熟，冰盘初进藕丝轻。谁家帘外，玉笛暗飞声。"
    ]
  },
  {
    "id": "adcfe4db408fe6be20a6d8d2dbac25d8",
    "title": "忆旧游 · 为人题玉珰缄札说部",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "看冰盘换日，玉笛邀凉，坐对花前。蜜意浓于酒，问琼楼甚处，梦赋游仙。旧时几多芳事，留取数华年。有彩笔娇春，银灯照夜，偷寄蛮笺。",
      "凄然。别来后、祗锦字封愁，人在愁边。消息何由达，喜韶光正好，易补情天。一片蕙情兰思，私语属婵娟。笑忙煞词人，零缣剩墨和泪编。"
    ]
  },
  {
    "id": "adcfe4db408fe6bebb458cf354bfc11d",
    "title": "水龙吟 · 题荻秋访旧图，荻秋为明高攀龙读书故址",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "望中烟水萧萧，画图写出苍茫意。荒墩断岸，孤天云树，风前掩曳。荻渚洲横，蟹村屋小，高人曾寄。叹西风故国，殷勤洄溯，扁舟去，何人会。",
      "莫问泬寥秋气。想东林、昔贤胜地。名流三五，缥湘满架，兰襟清泚。鸥鹭盟心，烟波息影，古怀同契。羡剡溪逸兴，飘然来去，话沧浪味。"
    ]
  },
  {
    "id": "adcfe4db408fe6be73f48536bf4fb960",
    "title": "水调歌头",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "画里溪山好，烟水豁吟眸。此中千里云树，景物最宜秋。几处寒汀凫渚，正好浮家泛宅，来往任扁舟。留得仙源在，可许我同游。",
      "闺中秀，林下风，世无俦。乾坤多少清气，笔底已全收。唤取夏圭来认，应叹神传阿堵，旷代渺难求。别有烟霞处，灵府意悠悠。"
    ]
  },
  {
    "id": "adcfe4db408fe6bed239be53d66161fb",
    "title": "齐天乐 · 春日出西直门访钓鱼台",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "东风吹绿西郊柳，行行渐多芳绪。燕子人家，斜阳巷陌，都在好花深处。低徊不语。看杏嫩桃娇，乱飞红雨。容易流光，鹃啼只恐怨春暮。",
      "望中一片黛色，翠微遥指点，似斗眉妩。曲径通幽，虚堂习静，蜡屐时忘归去。凝情访古。便回首前朝，亭台如故。坐暝松林，晚寒添几许。"
    ]
  },
  {
    "id": "adcfe4db408fe6bef7c523b42e0335f1",
    "title": "声声慢 · 某君所临曼殊松下抚琴图索题",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "行云阅世，流水横琴，飘然身入山深。鹤约猿期，相逢几度沉吟。红尘回首天末，问人间、谁是知音。祗燕子、双双归影，共话松阴。",
      "花草三生旧梦，记春泥细雨，驴背诗僧。慧业修来，可怜旧恨难禁。凄绝鬓丝禅榻，问羁魂、何处招寻。喜今日，又词人、粉本细临。"
    ]
  },
  {
    "id": "adcfe4db408fe6bef0b2dacb8edbbe81",
    "title": "龙山会·月夜寄怀伯兄汉元、仲兄寿元，步梦窗载酒双清韵",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "月地云阶冷，玉漏迢迢，卐字栏低亚。晚飔摇柳浪，凉意在、一桁珍珠帘下。楼阁耸玲珑，好妆点、风光秀冶。漫商量、湖山无限，四时潇洒。",
      "惆怅海角天涯，买断繁华，笑五陵裘马。灯花红暗坠，推枕起、何处乌啼遥夜。独自理瑶琴，散声似水银泻。倦欲舍。又几缕、冰丝弦上挂。"
    ]
  },
  {
    "id": "adcfe4db408fe6be23192057b3f22af3",
    "title": "鹧鸪天 · 春暮寄姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "澒洞风尘十二洲。东风连冻又如秋。无端薄冰添新怨，长是轻妆忆旧游。",
      "春渺渺，夜悠悠。客中何事苦淹留。重来未必芳期远，下九初三独倚楼。"
    ]
  },
  {
    "id": "adcfe4db408fe6bec2ebbe3baf1bce9d",
    "title": "鹧鸪天",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "独自轻寒锁画帘。绿杨天远树如烟。栏杆六曲春何在，庭院三更月正圆。",
      "魂悄悄，影娟娟。梦回无奈乱愁牵。困人又过花时节，难遣红闺几日眠。"
    ]
  },
  {
    "id": "adcfe4db408fe6bec2ebbe3bfd0bf49b",
    "title": "鹧鸪天",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "糁径杨花逐马蹄。夜来风雨总凄迷。东皇此去无消息，南国而今易别离。",
      "凭望眼，托灵犀。最怜何事在眉低。知情芳事匆匆遇，怕听青山杜宇啼。"
    ]
  },
  {
    "id": "adcfe4db408fe6bec2ebbe3b6c3590b2",
    "title": "鹧鸪天",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "浅淡山容斗晚妆。客中闲过好时光。浓香翠软斜阳老，汉怨唐愁古泪荒。",
      "频记取，漫思量。东君回首莫相忘。山川好处都消歇，那有闲情到谢堂。"
    ]
  },
  {
    "id": "adcfe4db408fe6bee5d0d1d97f0c16b8",
    "title": "菩萨蛮 · 台城话月",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "荒城日落湖烟碧。六朝花柳浑无迹。留得一层墙。微闻幽草香。",
      "素娥娇不语。好梦从头补。听到景阳钟。空堂一杵风。"
    ]
  },
  {
    "id": "adcfe4db408fe6be9b02ba6dd02334f9",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "谢庭空忆当时月。而今却又关山隔。夜色上阑干。单衣知暮寒。",
      "帘筛花影碎。绛蜡双垂泪。门外马蹄忙。五更催急装。"
    ]
  },
  {
    "id": "adcfe4db408fe6be9b02ba6d6bdea194",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "故园杨柳曾相忆。而今扶病看秋色。残照正当楼。西风十二洲。",
      "一双金雁远。莫问愁深浅。何处是家山。洞庭波一湾。"
    ]
  },
  {
    "id": "adcfe4db408fe6be9b02ba6d5d06a8eb",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "玉楼昨夜箫声歇。客中又到清秋节。睡起立多时。六街灯火迟。",
      "凭栏休远眺。月是他乡好。凉意入高斋。清风惊病怀。"
    ]
  },
  {
    "id": "adcfe4db408fe6bec3850881cc1e322e",
    "title": "浣溪沙 · 题蕙姊水村图馆",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "新拓文窗六扇纱。海红帘底夕阳斜。笑桃一树恰开花。",
      "酒醉奈吹今夜雨，春归独听去年笳。闲情消得祗些些。"
    ]
  },
  {
    "id": "adcfe4db408fe6bec038c493cfcca7f8",
    "title": "忆旧游 · 西湖归来，寄昭、煦二姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "记一杯换日，双桨凌波，细语花前。最是清游好，看乾坤醉倒，坐对山川。日日白苏堤下，不费买花钱。叹倦旅归来，高楼夜静，犹梦湖边。",
      "凄然。伤离后，祗露冷秋江，月落霜天。往事休重省，怅美人何处，肠断华年。转眼西风都尽，犹剩雨和烟。听虫泣残檠，■■一一手自编。"
    ]
  },
  {
    "id": "adcfe4db408fe6be1480a08df96d9ea9",
    "title": "金缕曲 · 秋宵送别兰姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "烛剪西窗里。记寒宵、依依泣别，泪花偷洗。荡气回肠愁难诉，一样缠绵情意。盼秋色、连波空翠。笛里关山明日事，叹云萍、聚散匆匆易。空怅望，天无际。",
      "客中我正伤孤寄。更那堪、河梁折柳，消磨英气。千里他乡斜阳外，兰棹片帆迢递。应早作、南来归计。瑟瑟金风惊岁晚，怕芳华、转眼成憔悴。行乐处，信怀系。"
    ]
  },
  {
    "id": "adcfe4db408fe6bef32f182ebc1dfd80",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "恻恻春寒上小楼。鹦哥无奈唤梳头。珍珠帘卷玉双钩。",
      "梦里依稀唯惜别，客中消息但传愁。二分春色一分秋。"
    ]
  },
  {
    "id": "adcfe4db408fe6bef32f182e5f70eb6b",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "风日江堤路几千。湖光山色到吟边。遣怀翻自忆从前。",
      "一寸春心怜宛转，四时情绪托缠绵。旧游何处访婵娟。"
    ]
  },
  {
    "id": "adcfe4db408fe6be459eefc7fc1699ef",
    "title": "寿楼春",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "逢江南春归。怅匆匆岁月，零落芳菲。几日哀鹃，啼瘦沈郎腰围。空剩得、柳枝肥好，倩他轻扶残晖。看尘涴雕梁，泪迷粉阁，双燕认依稀。",
      "情深浅，心低徊。数天涯万里，肠断魂飞。省识繁华如梦，旧游都非。无意绪，牵罗帷。总玉纤、慵调琴徽。又梅子江城，阳关唱时花雨微。"
    ]
  },
  {
    "id": "adcfe4db408fe6be659c0f36046bd4af",
    "title": "蝶恋花 · 送春",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "春色匆匆何处去。尽日东风，吹遍天边树。燕湿红襟愁不语。画帘几点江南雨。",
      "旧日芳情团作絮。极目天涯，舞遍来时路。客里年光何计度。无端又恐东皇误。"
    ]
  },
  {
    "id": "adcfe4db408fe6be4334969ff370bd95",
    "title": "蝶恋花",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "梦断前朝金粉地。恼煞游丝，不把流光系。枉费枕函多少泪。年时谁解芳菲意。",
      "莺语参差风细细。明岁春来，消息何由递。开落寻常原不计。今生算把来生替。"
    ]
  },
  {
    "id": "adcfe4db408fe6bec1e17cae44555c68",
    "title": "满庭芳 · 晚步西复舟山",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "零落红深，荒凉浅碧，晚秋风物萧条。夕阳影里，何处认前朝。凄恻寒山一角，登临处、芳意都消。相将问，龙沙眼底，谁见霍骠姚。",
      "魂销。疏林外，新愁几许，又瘦蛮腰。看长空雁阵，天外迢迢。报一声归去，奈他乡、愁思难描。苍茫处，黄泥小屋，绛蜡任高烧。"
    ]
  },
  {
    "id": "adcfe4db408fe6be693d717a75f26584",
    "title": "浪淘沙 · 盆兰及海棠着花，拈此宠之",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "背立讶新妆。羞对红墙。春风未负好时光。银烛高烧看不足，却胜秋芳。",
      "云锦护天香。蜂蝶休狂。屏山六曲晚风凉。卷上珠帘邀月姊，花下持觞。"
    ]
  },
  {
    "id": "adcfe4db408fe6be304cd13d3ca12cf3",
    "title": "高阳台 · 凤城元夜寄姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "十里银花，千家火树，凤城今夕何年。玉宇高寒，举头又见婵娟。东皇漫道春如海，尽六街、风物凄然。最堪怜。酒满琼筵，人在愁边。",
      "客中纵有闲歌舞，便消磨艳冶，都付樽前。佳节魂销，负他人月双圆。鱼龙曼衍长安好，庆良宵、梅影清妍。莫流连。急管繁弦，梦断情牵。"
    ]
  },
  {
    "id": "adcfe4db408fe6be25665b365d2ba544",
    "title": "水龙吟",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "亭皋木叶萧萧，楚天千里秋无际。潇湘南望，布帆安稳，月明风细。雁字惊寒，渔舟荡晚，洞庭初霁。祗文通此去，芳菲故国，何人会，伤时意。",
      "莫负少年才气。绕南枝、一身如寄。行吟屈贾，而今休问，人间何世。游子天涯，凭君传语，欲归无计。又阳关惜别，匆匆客舍，揾思乡泪。"
    ]
  },
  {
    "id": "adcfe4db408fe6be3afdc4eeb0293fa8",
    "title": "水龙吟 · 寒砧",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "素商时序飞来，西风渐觉关河小。长天雁过，深林落木，玉天秋渺。栈道排云，军书如雪，梦随能道。叹年年万里，他乡瘦马，征袍冷，刀环啸。",
      "如水幽情夜悄。趁无人、霜砧自捣。银塘月漫，罗衣风袭，盈盈倦了。锦字谁凭，韶华难再，何时归早。看无双颜色，明朝菱镜，定催人老。"
    ]
  },
  {
    "id": "adcfe4db408fe6be9b02ba6dcfc0b452",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "横塘绿蘸垂杨影。晚风微逗箫声冷。残照出西山。娟娟月一弯。",
      "清愁知几许。搁泪浑无语。春去已多时。莺花瘦不支。"
    ]
  },
  {
    "id": "adcfe4db408fe6be9b02ba6d93c5ba20",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "家山无恙年年隔。他乡空有团圞月。客况一灯知。银屏梦折枝。",
      "钿车佳约爽。只是添惆怅。回首已无春。江南愁煞人。"
    ]
  },
  {
    "id": "adcfe4db408fe6be9b02ba6dff2e11f5",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "石城艳说风光好。今年争奈春归早。花草梦苏州。南风正麦收。",
      "一篙春涨足。记渡胥江曲。人世苦飘萍。为留双鬓青。"
    ]
  },
  {
    "id": "adcfe4db408fe6be2d50a3161b9ab730",
    "title": "金缕曲 · 新柳",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "春到人间早。又匆匆、回黄转绿，花朝过了。媚眼初舒愁何限，惨碧年华娇小。却已被、东皇颠倒。风景灵和谁得似，祗当年、张绪风流好。情一线，梦萦抱。",
      "消魂绿上阳关道。喜柔条、依然婀娜，漫随人老。妆点风光三二月，逗出流莺声巧。渐几树、笼烟低袅。为恐韶华容易逝，料伤心、也似天涯草。肠欲断，恨谁晓。"
    ]
  },
  {
    "id": "adcfe4db408fe6be4c038f27ebda3aa5",
    "title": "高阳台 · 重午访芳姊湖阳别墅",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "细柳莺堤，新荷涨岸，依依绿满江村。水戏湘皋，鱼龙曼衍黄昏。清游记惯儿时事，步凌波、旧梦能温。只如今、佳节年年，消尽吟魂。",
      "湖山无恙人犹在，但幽怀渐减，芳意微存。翠墨红笺，几番轻涴啼痕。噙香抱粉南塘路，倩薰风、吹洗愁根。暂相携、酒满金樽，月满乾坤。"
    ]
  },
  {
    "id": "adcfe4db408fe6be6b9d6f1e48fa48e3",
    "title": "曲游春·夜坐感事，用草窗禁烟湖上薄游韵",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "花月谁家院，尽燕云俦侣，来往如织。绿鬓年芳，祗岁华偷掷，流光驹隙。天外云山隔。待独步、夕阳横笛。又弯弯、月照高楼，卷入珠帘颜色。紫陌。",
      "垂杨摇碧。换几度寻春，玉辔珠勒。幽怨重提，怕山河泪渍，古今愁叠。边土伤蚕食。来故国、于今寥寂。便梦中、飞渡胡天，何由见得。"
    ]
  },
  {
    "id": "adcfe4db408fe6bed279825785e754ab",
    "title": "虞美人 · 题苏若兰小像",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "婵娟不为聪明误。密意蚕丝吐。机中锦字百年春。却喜画图独见慧人心。",
      "横波曼睩含情好。那信流光老。璇闺千古有知音。一样同心栀子艳西林。"
    ]
  },
  {
    "id": "adcfe4db408fe6bef7490be9bc1562a9",
    "title": "声声慢 · 寒宵对菊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "雨侵帘额，露湿栏腰，剧怜遥夜凄凉。瑟柱华年，金风已报秋芳。玉台苦吟新句，奈生来、不识东皇。漫思量。便瘦损、恹恹犹怯清霜。",
      "陶令才归三径，好一壶秋水，香噀斜阳。短梦迷离，樽前旧事难忘。负却明珰翠羽，数佳期、耐尽秋光。幽怀远，问谁家、宵寂梦长。"
    ]
  },
  {
    "id": "adcfe4db408fe6be6ffdaf8a6ceff569",
    "title": "望江南",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "西湖好，最是画船过。秋水晚来鸥梦阔，夕阳初去雁声多。",
      "双桨掠蘋波。"
    ]
  },
  {
    "id": "adcfe4db408fe6be2f538c24230c7d0c",
    "title": "满江红 · 登珞珈山，泛东湖",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "游遍江南，算岁岁、飘零为客。喜今日、故园载酒，好花时节。十里烟鬟妍入画，一篙春水波翻雪。忆他乡、无此好江山，楚天阔。",
      "青不断，圆无缺。闻笑语，开欢靥。看远峰鸦背，夕阳红抹。欲向桂堂招隐士，还宜水底掏明月。待他时、蜡屐更重寻，开阊阖。"
    ]
  },
  {
    "id": "adcfe4db408fe6bee2d743992cc05ba3",
    "title": "摸鱼儿 · 哭刘子庚师",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "叹无端、东堂一老，匆匆骑鹤西去。名场冷落年时■，赢得词场千古。天不语。看酒冷愁醒，魂魄归何处。回头记取。算吴苑莺花，秦关风月，好梦半尘土。旧庠序。",
      "洒遍天涯泪雨。门墙桃李如许。蕨薇充饥他乡老，可似当年杜甫。情最苦。总目断莼鲈，故国闻笳鼓。伤心自谱。有濯绛吟香，噙椒嚼蕊，一卷画图补。"
    ]
  },
  {
    "id": "adcfe4db408fe6be13ed15dbbc2da218",
    "title": "蝶恋花 · 咏梅",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "江北江南春未织。秀靥盈盈，尽有新妆日。多谢东皇珍护力。巡檐索笑勤相觅。",
      "倩影亭亭知共惜。浅水黄昏，怕听高楼笛。此日离怀方恻恻。婵娟别后应相忆。"
    ]
  },
  {
    "id": "adcfe4db408fe6be4334969fac0aba88",
    "title": "蝶恋花",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "遥夜蕊宫香暗透。占却春光，岂让群芳后。玉骨冰肌浑似旧。多情莫使花颜瘦。",
      "绝艳只应天上有。小谪人寰，妒煞闲花柳。折向胆瓶香入袖。纱窗扶影劳纤手。"
    ]
  },
  {
    "id": "adcfe4db408fe6be602d2d9ee4c7b345",
    "title": "高阳台",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "残柳笼烟，幽花掩月，旧游记惯台城。湖上秋来，波心冷到鸥盟。韶光容易抛人去，甚南朝、燕燕莺莺。暗销凝。脂水秦淮，流断清泠。",
      "蒋山依旧天横翠，祗年时帝子，望断瑶京。北固楼高，而今又动边声。百年兴废寻常事，听寒潮、呜咽难平。莫沉吟。螺碧深杯，且洗愁襟。"
    ]
  },
  {
    "id": "adcfe4db408fe6be58be5f9d2efb2803",
    "title": "望江南·题画",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "江南好，望里欲黄昏。碧水一湾迷晚渚，寒鸦几点绕孤村。",
      "旧梦莫重温。"
    ]
  },
  {
    "id": "adcfe4db408fe6bee0ff507e28e5c98b",
    "title": "菩萨蛮 · 台城远眺",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "斜阳一塔光明灭。天风梵语声呜咽。韵事说前朝。胭脂粉底娇。",
      "霸图零落久。往事休回首。梁燕不归来。城边画角哀。"
    ]
  },
  {
    "id": "adcfe4db408fe6bee429ae79576513bc",
    "title": "如梦令",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "永夜更残日尽。画角帘波不定。四壁透寒声，递到满天秋讯。",
      "风紧。风紧。雁字潇湘惊冷。"
    ]
  },
  {
    "id": "adcfe4db408fe6bec06d38d635583373",
    "title": "减兰",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "柳昏花暝。几日兰闺无梦影。负却清游。检点闲愁上翠楼。",
      "窥帘月小。又是初三眉样好。竹外琴边。可有风光似去年。"
    ]
  },
  {
    "id": "adcfe4db408fe6bec06d38d6886f81f8",
    "title": "减兰",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "药炉烟漾。庭院清丝风力涨。小立花前。病起恹恹亦自怜。",
      "袖罗初薄。五月江深寒草阁。吩咐飞花。不许穿帘到谢家。"
    ]
  },
  {
    "id": "adcfe4db408fe6bede862590263c8752",
    "title": "水龙吟 · 水仙花",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "姗姗罗袜无尘，凌波懒向东皇笑。轻妆照影，高标绝俗，软红不到。水石清华，仙姿幽润，人间春早。喜深闺静对，素心无语，帘半卷，香盈抱。",
      "应共梅花寄傲。尽消受、严寒料峭。凝情最是，月斜风定，芳魂缥缈。秀靥黄冠，娇鬟翠袖，洛妃年少。恨江皋解佩，误将颜色，作画图稿。"
    ]
  },
  {
    "id": "adcfe4db408fe6be842989f3806d7dbf",
    "title": "齐天乐 · 题霜红簃填词图",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "西风容易侵吟鬓，秋怀近来难诉。汉怨唐愁，吴歈楚些，古泪凄然如许。乡心几处。奈满地干戈，一襟烟雨。此夕樽前，征袍休更涴尘土。",
      "新声还按旧谱。共霜花冷艳，抽尽芳绪。一代才华，十年书剑，方信浮生轻误。闲情细数。问金缕红牙，为谁酸楚。往日风华，只今犹在否。"
    ]
  },
  {
    "id": "adcfe4db408fe6be3fd32e4665baf236",
    "title": "浪淘沙 · 花朝前夕作",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "帘外雨潇潇。滴翠春宵。峭寒微逗一枝箫。掩却碧屏山几曲，灯影红消。",
      "梦断更无聊。泪湿轻绡。听残更漏夜迢迢。明日落英知几许，误了花朝。"
    ]
  },
  {
    "id": "adcfe4db408fe6bef32f182e64b606f8",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "春色三分满玉楼。绿窗闲上绣帘钩。倚栏无语悄凝眸。",
      "画里有山堪避俗，客中何计可埋愁。泪痕抛尽向东流。"
    ]
  },
  {
    "id": "adcfe4db408fe6bef32f182e65353ecf",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "乍暖轻寒二月天。一丝杨柳一丝烟。纱窗春晓却慵眠。",
      "日影迟迟临画槛，梅花片片点湘帘。碧栏杆外架秋千。"
    ]
  },
  {
    "id": "adcfe4db408fe6bec8bc42e8c89175e6",
    "title": "点绛唇 · 玄武湖作",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "十里香车，东风都与侬家便。垂杨如线。掩映澄湖面。",
      "一水盈盈，也历兴亡遍。春还健。他年重见。漫感红桑变。"
    ]
  },
  {
    "id": "adcfe4db408fe6bef29ff18e9ae7d5e3",
    "title": "点绛唇",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "湖上人家，三三两两斜阳外。韶光何快。四月樱桃卖。",
      "柳舞花飞，一水萦衣带。愁如海。仙源堪爱。可许人游再。"
    ]
  },
  {
    "id": "adcfe4db408fe6be6f7a72d82cb0de16",
    "title": "点绛唇 · 人日寄琏姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "韵事留传，草堂今日题佳句。燕归不语。芳讯春难主。",
      "花事迟迟，消得寒如许。年来去。催花无据。恐被东皇误。"
    ]
  },
  {
    "id": "adcfe4db408fe6bef29ff18ee6f77b19",
    "title": "点绛唇",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "彩胜新裁，荆襄儿女看纤巧。风光趁早。妆点枝头了。",
      "放饮三杯，似觉乾坤小。心香祷。餐霞人好。莫共流光老。"
    ]
  },
  {
    "id": "adcfe4db408fe6bef29ff18e37c3359c",
    "title": "点绛唇",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "月子初肥，弯弯照彻菱花影。鬓鸦偷整。呵手梅妆冷。",
      "胜赏无凭，不是当年境。栏休凭。天涯酒醒。有个人人病。"
    ]
  },
  {
    "id": "adcfe4db408fe6be558e034d500eed57",
    "title": "浣溪沙 · 寄姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "扶梦风前独倚栏。五铢衣薄怯春寒。尺书迢递思漫漫。",
      "慧业修来原是怨，愁根铲尽可成欢。异乡花月莫多看。"
    ]
  },
  {
    "id": "adcfe4db408fe6bef32f182e4efb812c",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "休向青山听杜鹃。留些情绪为春妍。连床话雨又经年。",
      "笛里关山空有恨，樽前岁月去如烟。每因帆影数归船。"
    ]
  },
  {
    "id": "adcfe4db408fe6bef32f182ef334d576",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "记得花时慰寂寥。寒篁姊妹坐吹箫。江城夜雨正飘潇。",
      "溪水绿添鸥梦稳，春泥红涴马蹄骄。些些旧事说前朝。"
    ]
  },
  {
    "id": "adcfe4db408fe6bef32f182e114c596d",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "梅子江城四月天。午阴佳处树清圆。儿时姊妹惜芳年。",
      "浅黛初描金镜月，沉檀轻注玉炉烟。水晶帘底贴花钿。"
    ]
  },
  {
    "id": "adcfe4db408fe6be2f98307155a9245a",
    "title": "浣溪沙 · 梅花",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "帘外花深夜色幽。帘中人醉小红楼。暗香清梦思悠悠。",
      "明月徘徊空坠泪，玉龙断续祗吹愁。浓春滋味似穷秋。"
    ]
  },
  {
    "id": "adcfe4db408fe6bef32f182e3e1213a8",
    "title": "浣溪沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "玉骨冰肌可耐寒。一枝清瘦倚栏杆。夜来愁损不成欢。",
      "小劫华鬘留色相，诸天风雨幸平安。何时归去步姗姗。"
    ]
  },
  {
    "id": "adcfe4db408fe6be2b9a186d92678329",
    "title": "水龙吟 · 中秋寄怀昭姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "他乡又值清秋，广寒宫阙都依旧。罗衣乍试，晶帘初卷，晚飔微逗。只有嫦娥，桂宫高倚，与谁厮守。问美人何处，西风摇落，些些意，君知否。",
      "看取山河大地，又天涯、愁来时候。声高戍角，香分瑶席，听残更漏。雾湿云鬟，寒消玉臂，耐伊禁受。幸黄花无恙，笼烟浥露，也如人瘦。"
    ]
  },
  {
    "id": "adcfe4db408fe6be95d326646557c3c3",
    "title": "高阳台 · 与旧京诸师友崇效寺赏牡丹，寄澄宇海上",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "绣陌凝尘，香车碾玉，相携尽日看花。一段芳情，今年却讶迟些。嫩红晕碧娇如许，便樽前、消受繁华。更堪怜、璀璨明妆，春在天家。",
      "裁冰词笔知谁健，看坐兼长少，韵斗尖叉。试拂吟笺，元舆赋笔休夸。三分春色流尘过，忆同游、人隔天涯。又无端、愁上眉头，欲报秦嘉。"
    ]
  },
  {
    "id": "adcfe4db408fe6be602d2d9e554901e5",
    "title": "高阳台",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "画栋飞云，珠帘卷雨，晚风扶梦清游。鸦背垂杨，丝丝绿到红楼。登临谁会当时意，尽南朝、山水温柔。最伤情、涕泪江州，兵马扬州。",
      "异乡遍眼韶光好，望沙鸥点点，烟水悠悠。蟹熟鲈肥，由他老去三秋。白门此日无多柳，怕关河、霸气犹留。黯销凝、恨咽心头。愁聚眉头。"
    ]
  },
  {
    "id": "adcfe4db408fe6bed6a735af16ba10ca",
    "title": "凤凰台上忆吹箫 · 凤凰台怀古",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "黄叶声中，金风客里，江城有侣相寻。正夕阳烟柳，报道秋深。不信黄昏立尽，祗余得、雁序哀吟。关怀甚、衣香梦冷，花草愁侵。",
      "萧森。何时凤去，总径古台荒，负却登临。看三山天外，二水洲心。为问词仙老去，凭谁与、苏豁尘襟。归来也、幽怀未展，月黯墙阴。"
    ]
  },
  {
    "id": "adcfe4db408fe6be6eb3a46549b3eec4",
    "title": "台城路",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "珠帘不碍玲珑月，流入幽辉多少。柳外横琴，楼中吹笛，客里闲愁都扫。樽前一笑。记絮语茸窗，夕阳红了。此日心期，芳馨还似旧时好。",
      "乾坤何处最小。百年一梦，醒又嫌早。京洛缁尘，南州冠冕，终日自怜孤抱。■■■■。愿年去年来，春华长葆。莫问江乡，莼鲈消息渺。"
    ]
  },
  {
    "id": "adcfe4db408fe6be2ee238bfba6166ba",
    "title": "摸鱼儿",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "看无端、绿肥红瘦，天涯是处芳草。怜他来去都无迹，不信流光还早。春自宝。问旧日湖山，佳丽因谁好。鹃啼未了。任一枕惺忪，五更凄断，总被闲情搅。乾坤小。",
      "望里关河缥缈。神京遥指天表。青山一发愁萦骨，难遣哀时怀抱。休更道。记取红桑，往事知多少。樽前暗恼。便酒醒无言，苕华锦字，镌出断肠稿。"
    ]
  },
  {
    "id": "adcfe4db408fe6beea22ca0d4b8818d2",
    "title": "祝英台近 · 赋榴花",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "早成阴，迟结子，芳意满淮楚。五月江城，照眼红如雨。生来不识东皇，小庭初夏，恰共人家重午。艳才吐。",
      "新裁百褶罗裙，凌波忆仙侣。为问朱颜，底事娇好如许。费他多少天工，胭脂点点，应染遍、夕阳无数。"
    ]
  },
  {
    "id": "adcfe4db408fe6be651df0c432f4c7da",
    "title": "洞仙歌 · 闰重午",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "画船箫鼓，记年时佳节。漫衍鱼龙正奇绝。但而今、却向梦里家山，凭记取、一水潇湘呜咽。",
      "当门悬艾虎，彩线香菰，谁更投诗吊忠烈。千古最伤心，脉脉高情，祗付与、金瓯残缺。恨闰月、经年恰迟来，算带得骄阳，恼人情热。"
    ]
  },
  {
    "id": "adcfe4db408fe6becddaeaa0303e283c",
    "title": "采桑子 · 吊杜鹃女史",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "婵娟总是伤心侣，误煞华年。莫补情天。小字分明唤杜鹃。",
      "彩云吹散琼京远，月照樽前。人在谁边。一段新愁记宛然。"
    ]
  },
  {
    "id": "adcfe4db408fe6bef02891a450c567b5",
    "title": "采桑子",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "绵绵绮恨年时有，泪共花红。酒共情浓。往事凄凉一梦中。",
      "酸梅苦李知何意，惆怅东风。懊恼吴侬。难得他生与再逢。"
    ]
  },
  {
    "id": "adcfe4db408fe6bef02891a4748f8be3",
    "title": "采桑子",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "浮生已分成辜负，断简零篇。锦瑟湘弦。留得些些更可怜。",
      "人间无复埋愁地，紫玉成烟。好梦疑仙。知是良缘与恶缘。"
    ]
  },
  {
    "id": "adcfe4db408fe6be45a41f7c3708db33",
    "title": "菩萨蛮 · 重开战讯作",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "白杨烟外荒城路。二分凉月三分雨。又是去年秋。征人何限愁。",
      "沙场风火夜。铁马金戈下。莫道话曹刘。如谁孙仲谋。"
    ]
  },
  {
    "id": "adcfe4db408fe6be9b02ba6db53c5112",
    "title": "菩萨蛮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "凤城二月春犹浅。称身却喜吴棉软。双燕正归来。文窗六扇开。",
      "无言闲伫立。灯影愁凝碧。花外漏声残。江城细雨寒。"
    ]
  },
  {
    "id": "adcfe4db408fe6be5fd39954fbc108c5",
    "title": "点绛唇 · 题澄宇画",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "半岭天风，松涛万壑知多少。山中春早。阁子纱窗晓。",
      "数点青峰，一片白云绕。尘难到。幽人缥缈。小隐林泉好。"
    ]
  },
  {
    "id": "adcfe4db408fe6be9d2f65e7932e3995",
    "title": "庆春泽 · 中秋寄姊南都，同澄宇作",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "瑶席传杯，琼枝弄影，比肩人在花阴。玉露初寒，淡烟微逗罗襟。浅斟低语商量惯，怕姮娥、忍俊难禁。笑登临。徙倚雕栏，指点疏林。",
      "西风无恙流年早，有三分秋色，一寸眉心。玉镜高悬，碧天万里沉沉。幽闺坐对年时事，问婵娟、可忆清吟。祗而今。月子天涯，梦里追寻。"
    ]
  },
  {
    "id": "adcfe4db408fe6beb701a714f74b9e6a",
    "title": "湘月·赠隽姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "仙才人好，看兰霏玉映，丰神潇洒。洗尽人间尘俗态，应是天风吹下。彩笔凌云，高标胜雪，襟抱宜风雅。他乡相遇，深情一片难写。",
      "平生四海论交，孤怀落落，有臂无人把。偏是与君同意味，赢得风流都诧。草长花飞，莺啼燕去，节序将初夏。江南羁旅，几年曾共清话。"
    ]
  },
  {
    "id": "adcfe4db408fe6bef0b3b823f3a0d0d4",
    "title": "一萼红 · 休沐日与云间诸生郊游",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "共春游。正天开画本，新绿满汀洲。乳燕衔泥，新莺织柳，尽芳意温柔。更两三、桃花竹外，对一溪、春水鸭沉浮。绮陌斜分，芳塍绣错，小憩田畴。",
      "行到柴门犬吠，似武陵渔父，仙境寻幽。掩映岚光，参差黛色，烟景豁我吟眸。看携手、风前笑语，最难忘、隽侣发轻讴。却恨斜阳一抹，易惹人愁。"
    ]
  },
  {
    "id": "adcfe4db408fe6be700780eb0762fc1c",
    "title": "如此江山·辽吉失守，和澄宇",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "西风容易惊秋老，愁怀那堪如许。胡马嘶风，岛夷入犯，断送关河无数。辽阳片土。正豕突蛇奔，哀音难诉。月黑天高，夜阑应有鬼私语。",
      "中宵但闻歌舞。叹隔江自昔，尽多商女。帐下美人，刀头壮士，别有幽怀欢绪。英雄甚处。看塞北烽烟，江南笳鼓。不信终军，请缨空有路。"
    ]
  },
  {
    "id": "adcfe4db408fe6bef19946a241e53ff6",
    "title": "扬州慢 · 过上海闸北",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "海上繁华，江南佳丽，东风一夜愁生。看劫灰到处，尽化作芜城。忆当日、春光满眼，红酣翠软，歌舞承平。但而今、枯井颓垣，何限伤情。",
      "河山大好，又无端、弃掷堪惊。叹血饮匈奴，肉餐胡虏，一篑功成。百万雄师何在，君休笑、留待蜗争。想神京千里，不闻画角悲鸣。"
    ]
  },
  {
    "id": "adcfe4db408fe6bee60a79d4378f0b4f",
    "title": "满江红 · 闻日人陈兵南翔，感赋",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "残照关河，听几处、暮笳声切。更休唱、大江东去，水流呜咽。越石料应中夜舞，豫州肯击横流楫。怕胡儿、铁骑正纵横，愁千叠。",
      "长城陷，金瓯缺。黄浦路，吴淞月。照当年战垒，霜浓马滑。三户图强惟有楚，廿年辛苦终存越。问中原、又见几人豪，肠空热。"
    ]
  },
  {
    "id": "adcfe4db408fe6be5917e782d4b024d6",
    "title": "湘月·天风阁即事",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "结庐人境，看地偏心远，悠扬物外。插架图签相坐对，脉脉此情谁介。写韵凭轩，斗茶覆椀，赢得旁人怪。襟怀天赋，乾坤清气犹在。",
      "却喜青史留名，青山买屋，有约终期待。世变纷纭何足数，休问麻姑桑海。芳草侵帘，飞花入户，吟赏翻多债。春华长驻，风光如许堪爱。"
    ]
  },
  {
    "id": "adcfe4db408fe6be2d0f9b765a67982d",
    "title": "临江仙 · 答湘中友人",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "自是前身寒水玉，一篙绿到吾庐。鸥波闲爱水云居。半江红树好，张翰忆莼鲈。",
      "翘首潇湘烟月冷，碧云残照何如。高怀还似旧时无。清词追白雪，风骨忆黄初。"
    ]
  },
  {
    "id": "adcfe4db408fe6be1368c9145990d767",
    "title": "临江仙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "小住花溪溪畔路，闲吟浅醉依依。举杯忘却在天涯。酒杯明月共，诗意碧云知。",
      "笑问山中何甲子，梅花渐绽横枝。岁寒心绪似当时。春归如有待，消息故迟迟。"
    ]
  },
  {
    "id": "adcfe4db408fe6be8b8d460398876663",
    "title": "西河 · 用美成金陵怀古韵",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "旧游地。重来旧事堪记。钿车陌上动芳尘，晚风骤起。杏花微雨近清明，暮烟遥挂天际。绿杨外，栏杆倚。瓜皮小艇谁系。古城怅望寂无人，苔深故垒。",
      "一奁翠浪湿斜阳，兴亡不管湖水。地偏小隐远隔市。喜良宵、月照千里。■■■■■■。祗高楼茗坐，依依相对。佳境疑在西湖里。"
    ]
  },
  {
    "id": "adcfe4db408fe6be154effbd9c1fbe3c",
    "title": "浪淘沙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "疏柳不藏鸦。瘦影欹斜。水边林下有人家。几日迟来秋更好，开遍黄花。",
      "何处课桑麻。身在天涯。故乡山色暮云遮。行到前村频怅望，又听悲笳。"
    ]
  },
  {
    "id": "adcfe4db408fe6bee5f3fd7441278462",
    "title": "玉楼春 · 题澄宇云赏楼诗",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "劝君莫作惊人句。寥落雅音情更苦。廿年铅椠独殷勤，一片高怀谁共语。",
      "泠泠天末来风雨。时作龙吟兼凤翥。文章得失寸心知，千古名山无觅处。"
    ]
  },
  {
    "id": "adcfe4db408fe6bee8d92755370a0a54",
    "title": "水龙吟 · 重九社集，余以小病未往。澄宇待拾得画字",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "客中胜日重逢，楚天千里秋难画。登临极目，群仙高会，文章声价。■■■■，关河如旧，江城遥夜。想高阳酒侣，雄谈惊座，斗牛震，风雷讶。",
      "小病佳游暂谢。■■■、■■■■。龙山眼底，几回吟眺，白云飞下。醉把茱萸，故园东望，桑麻谁话。又霜深战马，中原鼙鼓，问何时罢。"
    ]
  },
  {
    "id": "adcfe4db408fe6be6cfc55fbb124b11a",
    "title": "高阳台 · 和瞿安师访媚香楼遗址",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "旧院苔侵，珠帘月冷，南朝一梦荒唐。燕子归来，梁间犹恋斜阳。楼前脂水空呜咽，更何人、寸断柔肠。看秦淮、歌舞风流，暗换沧桑。",
      "阉儿逆竖今安在，喜红妆季布，姓字留香。扇底桃花，当年历尽兴亡。侯生老去云亭死，祗新词、唤醒欢场。听花前、檀板金樽，一曲凄凉。"
    ]
  },
  {
    "id": "adcfe4db408fe6be0ec6d8981db298ad",
    "title": "卜算子 · 废圃寻梅，集白石道人句",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "绿意更横枝，月影玲珑彻。花下铺毡把一杯，卧看青门辙。",
      "象管带香题，曾赋梅屏雪。化作西楼几缕云，龙笛吟春咽。"
    ]
  },
  {
    "id": "adcfe4db408fe6be7137b10c3a109c2b",
    "title": "满江红 · 甲戌三月，与澄宇同游小姑山。冒雨而行，舟泊绝壁下",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "云鬓风鬟，看小姑、亭亭幽独。恰似十洲缥缈，蓬莱遥瞩。千尺飞来烟雨碧，一篙撑起春波绿。渐轻舟、泊向大江心，山浮玉。",
      "绝壁耸，孤峰矗。淮水右，江南曲。叹海门雄镇，瓣香长祝。却忆彭郎曾夺取，含情不语蛾眉蹙。正春风、三月我来游，浣尘俗。"
    ]
  },
  {
    "id": "adcfe4db408fe6be664057016897a37e",
    "title": "八声甘州 · 重九澄宇宴客海上，即席赋呈同座诸君",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "对西风、一霎又重阳，匆匆换流年。正霜华满眼，雁横秋水，枫落霜天。谁信关河倦旅，楚客独潸然。忍说莼鲈美，三径虚悬。",
      "携酒登临高阁，共夜游秉烛，笑语樽前。看灵光鲁殿，华发几词仙。喜今宵、高吟莲社，畅雅怀、赓韵且留连。明朝好，有人家处，唱遍屯田。"
    ]
  },
  {
    "id": "adcfe4db408fe6be3b4bac9ddb03eebb",
    "title": "探春慢 · 郊游过棣华园，见牡丹盛开",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "芳草迷烟，暖风吹梦，缓缓闲寻郊野。十里晴蓝，一篙浅碧，景物似秋潇洒。始信东皇好，尚留得、春光艳冶。牡丹乍展芳心，国色倩谁描下。",
      "携手芳园小憩，喜诗赓棣萼，芸窗共话。织树莺梭，摇天柳浪，大块文章无价。幽径正徘徊，又横笛、牧童归也。如画。后日重来，绿阴初夏。"
    ]
  },
  {
    "id": "adcfe4db408fe6be6a37527e71d8c815",
    "title": "台城路·挽季刚先生",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "云门老去蕲春死，文星后先惊陨。四海词宗，百年肸蚃，大梦而今偏醒。凄凉暮景。祗万里江山，空余高咏。泪洒西风，白门遥怅绛帷冷。",
      "江汉英灵未泯。流芳承屈贾，代生才俊。马郑遗风，许仓绝学，谁沐芳薰雅训。千秋论定。每痛哭天涯，才人薄命。回首■■，曲高难和郢。"
    ]
  },
  {
    "id": "adcfe4db408fe6be48ff01f867ccf332",
    "title": "相思引 · 与畹姊话旧",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "草草风光去不还。乱愁多似画中山。故乡猿鹤，聊共梦盘桓。",
      "都道前身是明月，却宜此日纫秋兰。韶华无奈，谁驻旧时颜。"
    ],
    "annotation": [
      "相思引：双调四十六字，前段四句三平韵，后段四句两平韵。房舜卿词用别称《玉交枝》，周紫芝词用别称《定风波令》，赵彦端词用别称《琴调相思引》，《古今词话》无名氏词用别称《镜中人》。"
    ]
  },
  {
    "id": "adcfe4db408fe6beeeb354960c5be50d",
    "title": "扫花游·森林公园晚坐",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "薄寒似酒，正醉后重阳，乱愁无数。行行不语。对秋容淡冶，漫吟秀句。梧叶萧萧，禁得几多风雨。悄回顾。傍柳下池塘，还觅佳处。",
      "芳意余几许。喜重续清游，吟边欢聚。华年迅羽。怕秋光一寸，又成轻去。短笛西风，欲把闲情付与。暗凝伫。看斜阳、减低林树。"
    ]
  },
  {
    "id": "adcfe4db408fe6bebdb83bdd3c0f02fb",
    "title": "虞美人 · 菱湖晓行",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "长空镇日笼晴翠。凉露和烟坠。晓来犹见月如钩。钩起一泓寒碧淡横秋。",
      "临流好景成孤赏。一笑秦还往。兴来高躅几人同。只有无言松菊契幽衷。"
    ]
  },
  {
    "id": "adcfe4db408fe6beb444a6ec0683d6c1",
    "title": "齐天乐 · 春望",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "青皇偶向人间驻，芳菲便添如许。曲岸沙平，长堤草润，才过一犁疏雨。时闻笑语。正十里芳塍，春锄处处。几日迟来，东风绿尽涧边树。",
      "鸣禽渐抽绮绪。乱莺声不断，歌送金缕。竹外花开，江头水暖，绝忆坡仙佳句。幽怀漫吐。试写入丹青，难传毫素。只恐流光，霎时来又去。"
    ]
  },
  {
    "id": "adcfe4db408fe6befaa0277c0a256b74",
    "title": "陌上花·丙子上元前一日，同澄宇登黄鹤楼",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "滔滔万里，长江东去，几时流尽。风物依然，历遍兴亡谁信。千年黄鹤今何在，笑指仙人难问。看岚光入画，数峰天外，淡凝妆鬓。",
      "且凭栏、把酒临风寄慨，漫论古今豪俊。更上层楼，怅望昔时形胜。盈城箫鼓春如海，佳节上元初近。祗承平旧事，鱼龙漫衍，又萦方寸。"
    ]
  },
  {
    "id": "adcfe4db408fe6be562573048681bd58",
    "title": "庆春泽 · 移居小龙坎柏树村，澄宇颇得友朋之乐，叔傥、鹰若、刚伯三君招饮席上，感赋此阕",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "春暖玉壶，杯传瑶席，东皇又到吟边。星聚胜流，题襟都在花前。高情未染缁尘也，问闲愁、可上吟笺。且留连。诗鬓酒怀，未减当年。",
      "幽居且卜山村好，便荷衣蕙带，纫佩兰荃。空谷年年，足音时复跫然。清言娓娓浑忘倦，喜音徽、犹似前贤。恨难蠲。烟柳斜阳，目断晴川。"
    ]
  },
  {
    "id": "adcfe4db408fe6be32e6fdb6962cfd17",
    "title": "玉楼春 · 寄澄宇陪都",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "清明过了仍风雨。着意愁春天不许。楚兰描出最消魂，半折芳馨难寄与。",
      "寸心千里浑无绪。醉拍阑干谁共语。江湖寂寞有鱼龙，莫向沧波叹倦旅。"
    ]
  },
  {
    "id": "adcfe4db408fe6be15005391a71d28af",
    "title": "玉楼春 · 寄怀玉姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "垂杨黦地愁难折。今日青山非故国。浮云西北认神州，万里雁飞关月黑。",
      "流霞若可驻颜色。梦里休疑身是客。醉中莫放酒杯宽，斗大乾坤容不得。"
    ]
  },
  {
    "id": "adcfe4db408fe6bef1c0462f0ba253a2",
    "title": "甘州·周庆光君索题故山别母图",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "记匆匆、当日别乡关，鹤警戒霜晨。望龙山云气，高堂白发，辉映星星。回首亲庐何处，苦恋倚闾情。游子天涯恨，莫报三春。",
      "最喜登车慷慨，问冀州何日，揽辔澄清。看中原万里，狐鼠正纵横。怅故居、天高月黑，梦一鞭、遥指旧芜城。休怀感，待收京也，归奠先灵。"
    ]
  },
  {
    "id": "adcfe4db408fe6bedcea72a689e70fe0",
    "title": "八声甘州",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "念家山、千里独消魂，匆匆惜华年。看湘流浩淼，愁凝望睫，梦隔云天。何日扬灵剡水，一叶兴飘然。兰芷方难纫，九畹遥怜。",
      "却喜云罗万里，正■■一片，雁过风前。数才人眼底，■■■■■。问清词、几人白雪，移情处、海上有成连。江乡远，叹天涯久，我欲求禅。"
    ]
  },
  {
    "id": "adcfe4db408fe6be6e59c981928a21d5",
    "title": "蓦山溪",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "幽燕蓟冀，自昔多奇气。百二古雄关，看千载、山河壮丽。龙楼凤阙，霄汉郁葱茏，天横翠。星呈瑞。好景浑难绘。",
      "尧封旧地。忍把从头记。偏坏好家居，恨纤儿、无端自弃。范滂何在，慷慨忆登车，金瓯碎。铜仙泪。谁揽澄清辔。"
    ]
  },
  {
    "id": "adcfe4db408fe6be804d9eaaa1c2b42d",
    "title": "醉落魄",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "关山难越。悠悠长路愁重叠。故园东望乡心切。归梦年年，云水洞庭阔。",
      "巴山几度听啼鴂。佳时怕负芳菲节。客中未忍琴樽歇。莫下珠帘，冷落中庭月。"
    ]
  },
  {
    "id": "adcfe4db408fe6be1a07c0e74ffef2e7",
    "title": "夜合花·南泉故居，今为李君所寓，因填此阕",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "绝巘穿云，高楼坐雨，村居物外萧然。岚光生翠，开帘时落樽前。喜身似，在山泉。共幽兰、空谷三年。旧游庭院，旧时月色，曾照无眠。",
      "危栏又倚词仙。料得春菘秋韭，都助吟边。撑肠芒角，兴来题满芸笺。流水处，夕阳天。看晚凉、静袅茶烟。关河倦羽，几时收拾，同放归船。"
    ]
  },
  {
    "id": "adcfe4db408fe6be1030556b3928ad74",
    "title": "满江红 · 李涵初君索题出峡图，集宋人句",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "指引归舟，空怅望、江南天阔。回首处、故都禾黍，汉家陵阙。指点六朝形胜地，悲凉万古繁华歇。记一声、鼙鼓揭天来，金瓯缺。",
      "铜驼恨，应难说。铜仙恨，几时竭。但沧波画里，晓风残月。归梦已随秋风远，故园莫遣音尘绝。待从头、收拾旧山河，肠先热。"
    ]
  },
  {
    "id": "adcfe4db408fe6be71ffcb078f4c4748",
    "title": "百字令·某君东归索词，因填此阕",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "碧空秋渺，正扬帆东去，奔流浩瀚。十载关河惊倦旅，无限羁怀天半。画阁连云，珠帘卷雨，未信繁华换。滔滔万里，依然形胜天堑。",
      "遥想白鹭洲边，龙蟠旧宅，图籍墨花粲。此际归人挥麈坐，珍重丹黄万卷。百战河山，千秋史笔，待写中兴传。结庐他日，留得钟陵一片。"
    ]
  },
  {
    "id": "adcfe4db408fe6be1368c914232b45d2",
    "title": "临江仙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "一叶梧桐惊乍堕，晚风吹鬓丝丝。谢庭明月似当时。银屏秋讯早，凉露上阶迟。",
      "倦旅十年沧海客，遥天白雁应知。捷书如雪梦中驰。生还应有日，喜诵杜陵诗。"
    ]
  },
  {
    "id": "adcfe4db408fe6be762dc636a7015171",
    "title": "望海潮",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "人来巴渚，梦回楚泽，蘅兰开遍汀洲。故国春心，新亭泪眼，可堪沧海沉浮。往事任悠悠。祗琴边酒畔，重溯清游。千古名山，寸心得失几时休。",
      "熏风又到南楼。想梅花玉笛，吹落江头。江左夷吾，隆中诸葛，一时谈笑风流。天际趁归舟。指青山隐隐，好豁吟眸。待集湘鸿海燕，双桨发轻鸥。"
    ]
  },
  {
    "id": "adcfe4db408fe6be4263c9331b13a07a",
    "title": "木兰花慢 · 晚泊长江，感赋",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "泊长江晚霁，又烟水，送归舲。正风过潮平，雨收云淡，日落山青。两岸渔歌，祗声声、柔橹荡前汀。莫向江心弄影，鱼龙惊起沧溟。",
      "扣舷我欲唤湘灵。难与赋娉婷。叹笛里关河，酒边岸月，好梦谁醒。前朝故欢犹在，后庭花、依旧隔江听。遥指神京一发，何人痛哭新亭。"
    ]
  },
  {
    "id": "adcfe4db408fe6beb78ee69f93996c63",
    "title": "木兰花慢 · 石门湖秋泛",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "展晴帆一叶，向天际，漾轻舟。渐野水寒生，夕阳红断，暮色偏幽。清游石门小泊，看满湖、烟景正温柔。云影低摇碧浪，晚风微拂眠鸥。凝眸。",
      "芦荻掩汀洲。蟹舍暝烟浮。待隔篱呼酒，举杯邀月，消尽闲愁。悠悠水乡缥缈，便绿蓑、青笠足勾留。更羡渔娃笑语，浑忘魏晋春秋。"
    ]
  },
  {
    "id": "adcfe4db408fe6bec3230b500eb0efb0",
    "title": "秋霁 · 陈鹤柴丈有诗见赠，赋此酬之",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "云水苍茫，看斗大乾坤，著个诗客。皖雅书成，淮南天远，卅年独抛心力。幽居漫辑。闭门夜夜孤灯碧。念故国。",
      "遥听空山，应感鬼神泣。商飙正紧，一叶西风，一笛秋声，吟兴未寂。挹清辉、同声海唱，相逢莲社仰颜色。杯酒俊游随蜡屐。羡古稀岁，弥月堕地能宫，光宗绍学，孙枝秀茁。"
    ]
  },
  {
    "id": "adcfe4db408fe6bee0d29f3ddacbbf0b",
    "title": "蝶恋花 · 寄怀竹轩姊",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "小病缠绵愁寂寞。人去匆匆，误了寻秋约。夜雨廉纤楼一角。梦回无奈茶烟薄。",
      "赋笔吟笺犹似昨。迢递关河，谁把双鱼托。往事思量何处著。灯前悄听檐花落。"
    ]
  },
  {
    "id": "adcfe4db408fe6be13959e2ed642f41f",
    "title": "八声甘州 · 春雨寄玉姊湘江",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "又长空、万里湿云罗，鸣鸠隔芳林。正薄寒时节，小楼夜雨，深巷春阴。才听卖花声过，帘影渐沉沉。忽忆放翁句，隐几微吟。",
      "料得潇湘江畔，涨半篙绿漪，酿就愁深。想篷窗淅沥，短棹入荒当。忆灵均、滋兰纫佩，总芳馨、满抱意难禁。天涯客，每登临处，时动归心。"
    ]
  },
  {
    "id": "adcfe4db408fe6bed37c1db383358835",
    "title": "台城路·青龙潭，集白石词",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "阑干表立苍龙背，未负沧溟烟雨。呼我盟鸥，与君游戏，湖山尽入樽俎。玲珑深处。似湘皋闻瑟，佩环无数。惊起鱼龙，化作西山云一缕。",
      "彩霞飞过何许。天外玉笙杳，数峰清苦。虚阁笼寒，檐牙飞翠，不受人间袢暑。新诗漫与。仗酒祓清愁，林下真趣。第四桥边，拟共天随住。"
    ]
  },
  {
    "id": "adcfe4db408fe6beb88aab1e2b8d8381",
    "title": "醉花阴 · 五老峰，集白石句",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "略彴双溪人不渡。暗绕青青路。都沁绿筠枝，雾鬓风鬟，梦与秋相遇。",
      "回首诸峰天欲暮。抱幽怀无语。凉观酒初醒，象笔鸾笺，惆怅谁能赋。"
    ]
  },
  {
    "id": "adcfe4db408fe6bea7b833a24c720c1a",
    "title": "天仙子 · 夜宿半山寺",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "山半幽居留胜境。俊侣相依来问讯。小楼灯火手同携，风乍定。人渐静。绝壑娇龙初睡醒。",
      "阑外烟鬟兼雾鬓。伫立靓妆花掩映。诛茅有约甚时偿，宜高咏。堪偕隐。说与山灵劳记省。"
    ]
  },
  {
    "id": "adcfe4db408fe6be797efcc94ed86731",
    "title": "念奴娇 · 天都峰观云",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "插天翠嶂，问何年飞出，神峰灵阙。眼底诸峦齐俯首，绝似佳人独立。峭壁猿惊，危崖鸟叹，拔地七千尺。碧空寥廓，海光云影遥接。",
      "谁信仙侣相携，飘然来玉府，清辉同挹。极目更穷千里外，惟见四山如雪。涤尽闲愁，浑忘尘虑，便与诸天说。华鬘他日，乘风重叩阊阖。"
    ]
  },
  {
    "id": "adcfe4db408fe6be8c8906c3d643b44c",
    "title": "临江仙 · 望天都",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "曾向九皋跨鹤去，举头遥接苍苍。盘空鹰隼共翱翔。翠痕沾蜡屐，云影入诗囊。",
      "回首天都青入画，渐行渐远微茫。上方仙界暂徜徉。几人能到此，胸次不寻常。"
    ]
  },
  {
    "id": "adcfe4db408fe6be096f98266b25324c",
    "title": "风入松 · 文殊院饭后，住院中",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "登临忽失四围山。景向雾中看。相携小住文殊院，听松声、如泻狂澜。坐待黄昏雨过，凭轩时怯衣单。",
      "老僧笑语劝加餐。蔬笋正堆盘。香厨别有仙风味，羡壶天、日月偏安。经岁竟无夏令，立秋犹带春寒。"
    ]
  },
  {
    "id": "adcfe4db408fe6bee9a2c24e3d00fc87",
    "title": "望江南·莲花峰观云海三首",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "莲峰好，烟树半阴晴。峭壁凌空三万仞，白云铺海九千寻。",
      "列子御风行。"
    ]
  },
  {
    "id": "adcfe4db408fe6bec67c959db197bd4f",
    "title": "鹧鸪天 · 光明顶",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "绝壑涛声动地来。天空海阔任徘徊。四山绀黛凌霄立，雾縠云帔费剪裁。",
      "峰挺秀，石崔嵬。舆台厮养尽仙才。天工却比人工巧，岁岁丹青画本开。"
    ]
  },
  {
    "id": "adcfe4db408fe6be8dd135216ff1a260",
    "title": "点绛唇 · 石柱峰",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "镂月裁云，盈盈幻出水晶井。一泓如镜。时照惊鸿影。",
      "石柱参天，峭壁悬千仞。劳袖绠。缒幽寻胜。人到清虚境。"
    ]
  },
  {
    "id": "adcfe4db408fe6be12f4d5da6efe055b",
    "title": "卜算子",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "曾梦笔生花，却遇生花笔。谁是江郎第二人，藻绘增颜色。",
      "造物发神思，便与留奇迹。郭璞当年未索还，几度焕苍碧。"
    ]
  },
  {
    "id": "adcfe4db408fe6bea74548ec3571e810",
    "title": "踏莎行 · 散花坞",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "怪石凌空，仙人指路。老僧采药来还去。盈盈天女下散花，遥看翠袖飘飘举。",
      "携手徘徊，低鬟笑语。青鞋微透胭脂雨。华鬘天远渺难留，几番怅望旧俦侣。"
    ]
  },
  {
    "id": "adcfe4db408fe6beb2bb4e5f2dbacb86",
    "title": "踏莎行 · 扰龙",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "四壁流丹，千崖滴翠。南山奇秀北山媚。行行渐入画图中，虎头唤起偏难绘。",
      "雾湿烟鬟，寒侵薄袂。天花片片随风坠。回看万古青冥冥，鸿蒙启自何年岁。"
    ]
  },
  {
    "id": "adcfe4db408fe6be1412f4822674eaf0",
    "title": "卜算子 · 清凉台",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "奇石破空来，幻此清凉界。老树西风叶叶吹，人立斜阳外。",
      "暮霭渐呈愁，远山悄横黛。已御吴棉尚觉寒，绝壑生虚籁。"
    ]
  },
  {
    "id": "adcfe4db408fe6be03503c828475f6ab",
    "title": "踏莎行 · 西海门云海",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "出岫无心，漫空疑雪。千山皑皑鸟飞绝。银涛海底忽奔来，陆离光耀眼生缬。",
      "巨浸汪洋，洪流倒决。凌霄漭瀁心惊裂。俄而宙合渐微茫，诸天回首明还灭。"
    ]
  },
  {
    "id": "adcfe4db408fe6bec86cf27e64cd62d3",
    "title": "满江红 · 狮子林夜雨",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "六月狮林，谁描出、一天秋景。频携手、篁阴小院，松林幽径。几杵疏钟惊客梦，半龛佛火传心影。却吴棉、御后尚无温，阑干冷。",
      "长霄里，雨初静。空阶外，风凄紧。听更阑无寐，寒添双鬓。醉折花枝聊赌酒，闲吟秀句还分韵。喜连朝、屐齿入山深，探奇胜。"
    ]
  },
  {
    "id": "adcfe4db408fe6bec25bb60b666f8de8",
    "title": "卜算子 · 望青鸾峰",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "出谷堕层云，握秀插晴碧。百步天梯蜿蜒来，空翠沾衣湿。",
      "有美似天都，玉屏遥侍立。青鸾振翼忽飞还，招我入瑶席。"
    ]
  },
  {
    "id": "adcfe4db408fe6be2cce7d53efa9c35e",
    "title": "蝶恋花 · 仙人榜",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "我本大罗仙旧侣。籍列蓬壶，犹记钓鳌去。曾入广寒攀桂府。几番窃听霓裳谱。",
      "今日行经灵诰处。蕊榜高悬，姓字犹留否。回首高寒怜玉宇。翠微小立浑无语。"
    ]
  },
  {
    "id": "adcfe4db408fe6be71052432f7b0220a",
    "title": "洞仙歌 · 题于青龙潭小补桥所摄照片",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "凭肩笑语，漫寻幽芳径。秋水寒潭照双影。喜兰襟清泚，蕙带飘萧，还又是、旧日酒怀诗鬓。",
      "一声长啸处，惊起苍龙，来向空山听高咏。小坐共忘机，碧树愔愔，好占取、松阴蕙磴。问赁庑、伯鸾待何时，便五噫歌成，可能偕隐。"
    ]
  },
  {
    "id": "adcfe4db408fe6be457b05d4413ac723",
    "title": "步蟾宫 · 青龙潭观夷女裸泳",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "桃花溪畔银涛冷。看洛水、惊鸿留影。千岩万壑雪飞来，正潭上、珠流玉迸。",
      "铅华净洗余娇晕。只约略、远山难认。横波无奈使人愁，却扬下、一天风韵。"
    ]
  },
  {
    "id": "adcfe4db408fe6beb7cf284841a212b0",
    "title": "清平乐 · 夕诣青龙潭汤池，适一粲者自池中出，华清初洗，春意焕然。戏成一阕赠之",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "甘泉灵液。始自何年辟。玉笑珠香无气力。留取温馨四溢。",
      "华清当日何如。月明净洗凝酥。却喜洞天春暖，还同濯魄冰壶。"
    ]
  },
  {
    "id": "adcfe4db408fe6becb100457a1594d3b",
    "title": "木兰花慢 · 赴杭转沪，往视姊，赋此示澄宇，兼辞黄山",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "翠微招隐处，记携酒，访山灵。正听雨樽前，餐霞物外，渐隔红尘。同珍。清游岁月，只相期、不负百年身。留取吟怀依旧，他年来伴松筠。",
      "芳辰。吟袖暂分携，欲语意难伸。叹无端小别，愁凝远黛，梦逐飙轮。微颦。猿惊鹤怨，问何时、重作避秦人。待写银钩小字，尺书遥倩江鳞。"
    ]
  },
  {
    "id": "adcfe4db408fe6bebbf7c39241c7fb1e",
    "title": "望江南·澄宇以青龙潭漘所得石制一砚，曰桃华砚，书至，制小词二首覆之",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "桃华砚，秋水正盈盈。曾伴高人吟晚翠，空山明月写幽情。",
      "片石拟连城。"
    ]
  },
  {
    "id": "adcfe4db408fe6bec8aaf89c7a05f051",
    "title": "贺圣朝 · 送春",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "二分春色都辞树。剩一分风雨。征衫检点最消魂，看泪花红处。",
      "幽情难问，归期细数。祗满怀离绪。天涯谁解惜芳菲，任东皇来去。"
    ]
  },
  {
    "id": "adcfe4db408fe6beb6491366c9af6fab",
    "title": "贺圣朝",
    "authorName": "陈家庆",
    "authorId": "adcfe4db408fe6bed1457b72d1457b72",
    "dynasty": "清",
    "content": [
      "画屏几点江南树。织丝丝微雨。西楼聊共燕徘徊，望晚云深处。",
      "楚兰描出，乱愁无数。系悠悠情绪。子规犹自两三声，道不如归去。"
    ]
  },
  {
    "id": "adcfe4db41695d0dbfd4685b4db09724",
    "title": "瑶华咏并头莲",
    "authorName": "黄荃",
    "authorId": "adcfe4db41695d0dd1457b72d1457b72",
    "dynasty": "清",
    "content": [
      "日分蒂影，风合花香，记双栖无力。临波微步，最羡是、婀娜一般倾国。玉容相对，任两两、苦心同识。试丁宁、水佩风裳，休教共争颜色。",
      "还是旧日深宫，笑并浴温泉，露薇堪惜。冷香飞处，料不是、铜爵二乔游历。西风来也，怕吹动、碎云狼藉。谁耐见、花底鸳鸯，也学并头溪侧。"
    ]
  },
  {
    "id": "adcfe4db41908d40b62a90e783d9f60a",
    "title": "庆清朝 · 题王酉室半偈盦图",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "青桂连蜷，一袈裟地，佛龛雕缕如新。白毫弹指非非，梦亦成尘。赢得后来好事，一图分作两家春。今犹昔从来大隐，都住金门。",
      "此日停云群从，论休承才调，数道君身。祖庭爱士，泃濡欲湿枯鳞。苦叹焦桐未遇，殷勤为拂爨余痕。投珠恨，转成佳话，翻尽陈因。"
    ]
  },
  {
    "id": "adcfe4db41908d40b62a90e7f61d22de",
    "title": "庆清朝 · 题王酉室半偈盦图",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "盘石留题，松窗半偈，温岐诗句翻新。画图重展，犹留燕市缁尘。还我青毡故物，依稀寒谷忽生春。谁持赠，虞山夫子，当代龙门。",
      "忆否铜坑山谷，看梅花如雪，百亿分身。归来痛饮，湖边网得银鳞。曩日纪群小友，鬓霜已改镜中痕。归何日山中老柏，共话前因。"
    ]
  },
  {
    "id": "adcfe4db41908d401ecf9d777f8cb43a",
    "title": "庆清朝题王酉室半偈盦图",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "燕市重来，袁公何在，一枰棋局更新。青骢巷陌，依然十斛香尘。惟有平津车厩，棠梨零落不成春。摇鞭过燕刚辞垒，雀可罗门。",
      "我亦汝南旧客，笑犹携章甫，远适文身。酒杯浇尽，腹中兀自生鳞。太息桓谭逝矣，箧书黯淡旧题痕。摩挲久，怆然陨涕，不省何因。"
    ]
  },
  {
    "id": "adcfe4db41908d40606a317a0c5d4e34",
    "title": "解语花 · 汪范卿主事新纳姬人，湘产而育于荥阳潘氏，明慧寡俦，却扇之日，置酒觞客，因事未赴，词以贺之",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "银潢一角析木。津边有小星飞渡。纤腰如许。前身是，管领章华旧主。秋风江渚。试罗袜凌波微步。凭蹇修桂棹兰旌，来自潇湘浦。",
      "犹忆花桥白傅。正家邻水阁，随侍樊素。绮筵今日开金屋。平视从容，挥麈自呼负负。修不到倾城一顾。千尺深潭水，桃花持比君情愫。"
    ]
  },
  {
    "id": "adcfe4db41908d40a826022adc8b4c51",
    "title": "琐窗寒 · 松蒿隐归梓出朝阳门，词以志哀",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "刮面惊沙，朝阳门外，素车南下。丹旐飘扬，桥畔萧萧鸣马。叹金门十载郎潜，魂归谁与杯重把。但西风踯躅，衣冠如雪，道旁送者。",
      "斯人今不作，念吾党何依，礼堂长夜。精亡脉极，都为虫与注雅。矧茂陵剩稿无多，盛年早共应刘谢。为料量齾翰残篇，清泪如铅泻。"
    ]
  },
  {
    "id": "adcfe4db41908d40a826022a71f34214",
    "title": "琐窗寒 · 松蒿隐归梓出朝阳门，词以志哀",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "一昔人天，渭阳情重，怆然泪下。甥舅齐年，束发同骑竹马。到中年哀乐偏多，养生桐梓忘拱把。最伤心母氏，同怀七子，遂无存者。",
      "忆平头笼烛，每短巷相从，辄逾深夜。一廛聊寄，缝腋依然儒雅。何田家一院荆华，临风俄见三株谢。信彭殇自古难齐，水𢇍为陵泻。"
    ]
  },
  {
    "id": "adcfe4db41908d402591082612c2347d",
    "title": "摸鱼儿 · 何颂圻比部属题西湖放棹图，宋张梅渊有重过西湖，此阕因次其韵",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "正清和嫩晴天气，湖光山色如浣。烟波一舸重来处，回首旧游未远。莺燕唤。不似断桥流水寒雅岸。市朝苦短。怅南渡沧桑，西泠烟柳，共此岁华换。",
      "嗟今昔，狐貉一邱相伴。贤愚同尽何限。滔滔谁作中流柱，金石波心不转。嵇阮懒。不过是徜徉载酒江湖畔。乾坤尘满。且揽辔登车，鸣珂儤直，来适子之馆。"
    ]
  },
  {
    "id": "adcfe4db41908d40bae36c703b0a098c",
    "title": "清平乐 · 八月十九日内子暨儿辈北来，仍寓东铁匠胡同旧庐",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "城西地迥。门掩蓬蒿静。燕子归来巢乍定。犹忆旧时门径。",
      "古碑金薤盈箱。乱书束笋堆床。试问几朵家具，两三薄笨车装。"
    ]
  },
  {
    "id": "adcfe4db41908d40bae36c70a5c0dd16",
    "title": "清平乐 · 八月十九日内子暨儿辈北来，仍寓东铁匠胡同旧庐",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "桐城姚氏。竹叶亭边地。阅世生人人阅世。传舍古今如寄。",
      "闭关聊学瞿昙。著书敢比桓谭。檐畔依然垂柳，俨然身在江南。"
    ]
  },
  {
    "id": "adcfe4db41908d40eaa08268ca800009",
    "title": "木兰花慢 · 费芝云兵部感怀词六首，悼其亡姬作也。出以见示，为赋此阕",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "彩云吹易散。渺天上、云人闲。叹钿盒空留，香篝未冷，梦醒灯残。新诗郁伊善感。断么弦凄绝不胜弹。已是舜华易萎，空教好梦徵兰。",
      "瑶台何处佩珊珊。不见有青鸾。忆碧玉初来，胥江一舸，共挂烟帆。长安十年如梦，芰荷衣偕隐负青山。异日五湖深处，凌波罗袜重还。"
    ]
  },
  {
    "id": "adcfe4db41908d409c2b169f54e3db98",
    "title": "沁园春 · 马缨花",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "车盖亭亭，斜日未西，浓遮屋䪜。看织成茜罽，柔还似毳，吹将柳絮，撒不因盐。绛节珊珊，碧幢冉冉，销尽当空火伞炎。风幡引，有竿旌析羽，染以朱湛。",
      "倘教开傍妆奁。似荡漾流苏幂画檐。更绛纱系处，同心试绾，紫罗剪就，纤手轻拈。近看如无，深藏不见，隔著墙头春色添。空阶畔，剩蒙茸残雪，采亦盈襜。"
    ]
  },
  {
    "id": "adcfe4db41908d409c2b169f8879693e",
    "title": "沁园春 · 马缨花",
    "authorName": "叶昌炽",
    "authorId": "adcfe4db41908d40d1457b72d1457b72",
    "dynasty": "清",
    "content": [
      "蔽日迎风，早暮阴晴，天然羽幢。每朝霞初起，浓阴似盖，书帷月上，共卷昏黄。澹漾帘波，低围步障，又似屏风六角张。翩翻影瞥，秋千飞下，翠襼红裳。",
      "回廊立尽斜阳。到今岁花时欲断肠。叹朝朝暮暮，凄凄切切，空言蠲忿，忧反难忘。花落花开，优昙一现，慧业灵根总渺茫。人间世，真电光石火，难遣彭殇。"
    ]
  },
  {
    "id": "adcfe4db41dc212a4cea21ea2a53fd9a",
    "title": "闲中好 · 还书",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "书空寄，阁着不开封。添上侬边泪，还君讶不同。"
    ]
  },
  {
    "id": "adcfe4db41dc212a57825a7b5c31e954",
    "title": "梦江口即单调望江南。春尽",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "春去罢，因甚却关情。最是柳丝长不了，何来燕子语偏明。",
      "怕要下阶行。"
    ]
  },
  {
    "id": "adcfe4db41dc212ae42ad5828be6ff8c",
    "title": "南乡子 · 倦",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "重门深闭。细草如烟烟满砌。日长睡起独凭栏。看鸳鸯。",
      "双双飞去又飞还。"
    ]
  },
  {
    "id": "adcfe4db41dc212ac978722041fee6f0",
    "title": "西溪子 · 不至",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "留得暮云千叶。叶叶都成愁结。倚高楼，山凝碧。人独立。",
      "待不思量又忆。忆成痴。月明知。"
    ]
  },
  {
    "id": "adcfe4db41dc212a597252d37a925097",
    "title": "如梦令 · 暮春",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "听说暮春来到。不忍见花成草。欹枕问巫山，又被莺声唤觉。",
      "黄鸟。黄鸟。有个人儿烦恼。"
    ]
  },
  {
    "id": "adcfe4db41dc212afe010fa0726748e9",
    "title": "如梦令 · 睡醒",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "谁道客愁萧屑。偏有梅花交接。意味恁幽清，投向诗魂安贴。",
      "奇绝。奇绝。又是月光如雪。"
    ]
  },
  {
    "id": "adcfe4db41dc212a4f1459c6307cd8c1",
    "title": "如梦令 · 昨日",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "花朵朵如人泪。一盏酒来竟醉。拼醉不教醒，看好时光都废。",
      "无味。无味。滑是一团疑谜。"
    ]
  },
  {
    "id": "adcfe4db41dc212ae3d95910bd7523da",
    "title": "如梦令 · 席上有赠",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "听彻玉箫声里。字字雨云旖旎。醉眼艳层波，散作坐间霞绮。",
      "倦矣。倦矣。好向人怀便倚。"
    ]
  },
  {
    "id": "adcfe4db41dc212a95718cf78d711a49",
    "title": "如梦令 · 客中",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "才看桂花黄絮。待趁晚潮归去。真正没来由，便把冬春发付。",
      "还住。还住。又是紫薇一树。"
    ]
  },
  {
    "id": "adcfe4db41dc212adb8e03a98bb28cae",
    "title": "如梦令 · 次梅木山夜坐韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "钩月刺开云空。帘外紫薇影重。我也忆当初，听彻红楼狞凤。",
      "都梦。都梦。一样悄然情动。"
    ]
  },
  {
    "id": "adcfe4db41dc212a08758eeefb806505",
    "title": "天仙子 · 苦雨",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "织尽雨丝难作匹。巡檐一鸟窥人立。不知天有几多愁，风恁劈。",
      "冷云积。应缘误发残花檄。"
    ]
  },
  {
    "id": "adcfe4db41dc212a89535b9ef7e6a600",
    "title": "定西番 · 冬日敬亭宴集",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "镇日楼头相对，铺月澹，着云轻。枕前横。",
      "踏向棱棱冰壑，水泉流暗声。三尺雏松剪剪，似雏僧。"
    ]
  },
  {
    "id": "adcfe4db41dc212a25252eeab0c7ddbc",
    "title": "长相思 · 郊行",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "开花风。落花风。酒旗安顿小桥东。教人驻玉骢。",
      "一重溪。两重溪。弱柳遮藏曲曲篱。黄莺独自啼。"
    ]
  },
  {
    "id": "adcfe4db41dc212aa70362f55a139883",
    "title": "相见欢 · 再晤西若",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "轻轻扬起娇红。小春风。迎到栏杆侧畔、出帘栊。",
      "敛眉语。携手步。意无穷。那时去也魂断、画堂中。"
    ]
  },
  {
    "id": "adcfe4db41dc212add4a57b66bdebebd",
    "title": "思帝乡 · 雨不止，逐阻郊游之约",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "都休。留春春也羞。树树好花落尽，似清秋。怕向楼前望见，休教上玉钩。",
      "又是垂杨影里、叫鸣鸠。"
    ]
  },
  {
    "id": "adcfe4db41dc212aa4f67046fdb48037",
    "title": "思帝乡 · 归思",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "归休。百花香欲流。正是浅红柔白，满汀洲。好去周旋芳草，风光到处收。",
      "莫待落花庭院、恼斑鸠。"
    ]
  },
  {
    "id": "adcfe4db41dc212a46a2e6b9fd435437",
    "title": "醉太平 · 偶见",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "珊珊玉钩。飘飘翠帱。倚栏觑见温柔。是谁家画楼。",
      "欲窥又羞。欲行又留。盼人频转清眸。怎教人不愁。"
    ]
  },
  {
    "id": "adcfe4db41dc212a722a494e2d102c50",
    "title": "蝴蝶儿 · 春词",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "蝴蝶儿。拂花枝。纱窗小女学新诗。拈来微咏之。",
      "倦则和花睡，双双似有私。相看陡地动人思。停毫不语时。"
    ]
  },
  {
    "id": "adcfe4db41dc212a3a1f2aeaf8a3538f",
    "title": "昭君怨 · 春阴久寄姑孰",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "烟雨萧萧寒重。待盼青山成梦。梦里是离愁。古扬州。",
      "江水巫山云远。寸寸客怀如剪。莫要写新诗。晚来时。"
    ]
  },
  {
    "id": "adcfe4db41dc212a3f2742152b263097",
    "title": "女冠子 · 春日",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "相思独自。不及双双燕子。镇相怜。",
      "花影勤催日，炉香懒续烟。梦中空有泪，镜里更无言。任他飞燕子，不开帘。"
    ]
  },
  {
    "id": "adcfe4db41dc212a656f3fe7b36850b1",
    "title": "菩萨蛮 · 题闺人绣幅",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "倪迂戏写秋山稿。两间茅屋霜林晓。屋后枕高滩。萧萧竹几竿。",
      "指尖聊染渲。直作针神看。小置画图中。香闺一夜工。"
    ]
  },
  {
    "id": "adcfe4db41dc212a10ec99da23fed70c",
    "title": "菩萨蛮 · 夜饮梅花阁，用前韵却赠主人",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "寻幽每爱郊园净。晴郊得尽风云性。新酿恰浮觞。充盘一楙黄。",
      "斓斑枫遍紫。悔不秋来此。一夕抵从前。更深仍未眠。"
    ]
  },
  {
    "id": "adcfe4db41dc212a71acd324ee333571",
    "title": "菩萨蛮 · 赠友人",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "句拈本色求圆净。柳周香艳词天性。佳句引传觞。秦欧自压黄。",
      "选花黄白紫。馀色何堪此。更要索从前。挑灯共不眠。"
    ]
  },
  {
    "id": "adcfe4db41dc212ad043ca720c587e17",
    "title": "菩萨蛮 · 幽晤",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "上弦月落黄昏院。惊人乍似双飞燕。已是出来难。疏屏又夜寒。",
      "拼得相思各。莫更人前谑。欲语转娇睛。知卿梦里曾。"
    ]
  },
  {
    "id": "adcfe4db41dc212abe42201af96d832b",
    "title": "菩萨蛮 · 闵际行花乳茶",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "仙人高掌空青雨。玉蓉几点花头乳。一叶乍沉瓯。春云自在流。",
      "兰香谁可赠。已证松萝圣。瑞草陋阳坡。除非访穆陀。"
    ]
  },
  {
    "id": "adcfe4db41dc212a03bb16283def821f",
    "title": "诉衷情 · 本意",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "痴云痴雨宠风姨。庭草尽情肥。说来一春花事，都是恼人时。",
      "花里坐，看花飞。敛双眉。多情燕子，片片飞花，拾上香泥。"
    ]
  },
  {
    "id": "adcfe4db41dc212a8bad268e9568145a",
    "title": "谒金门 · 晚寒",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "衣索索。早被晚风知觉。穿过绣帘来作恶。故欺人软弱。",
      "烛短香轻衾薄。游子天涯无诺。不记新秋珍重约。共谁人恋着。"
    ]
  },
  {
    "id": "adcfe4db41dc212a309df9a91e33fcd4",
    "title": "谒金门 · 晚醉",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "无事好。长得一庭芳草。放着闲云闲不扫。闭门云杳杳。",
      "兴到酒瓢独舀。便向苍苔醉倒。睡起斜阳刚一觉。掀髯还独笑。"
    ]
  },
  {
    "id": "adcfe4db41dc212a7d9447574e792d56",
    "title": "好事近 · 山寺晓步",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "细雨润园蔬，蔬甲一时如镞。插槿篱门还闭，有高人睡足。",
      "竹溪是处笋成林，新笋青于玉。倦向溪边小坐，已尘襟都浴。"
    ]
  },
  {
    "id": "adcfe4db41dc212aae0890b1e2d934f8",
    "title": "好事近 · 夏闺",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "晓倦起来迟，已是蜂衙将散。燕子一双私语，落衔来花瓣。",
      "云头雨过响棱棱，打檐花冰绽。又早半天晴碧，写峰峦千万。"
    ]
  },
  {
    "id": "adcfe4db41dc212ac5058f04ecc8cc63",
    "title": "更漏子 · 秋雨",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "漏声残，灯影碎。一个人儿怎睡。闲绣被，冷香篝。孤帏见也羞。",
      "芭蕉树。芭蕉雨。恰似和谁共语。雨滴沥，泪栏杆。相陪消夜寒。"
    ]
  },
  {
    "id": "adcfe4db41dc212a921d586817157d2c",
    "title": "忆秦娥 · 美人足。以下三首社集分赋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "双莲小。是伊行处成香草。成香草。一弯三寸，量来还少。",
      "午帘小立苔声悄。绿阶点定相思稿。相思稿。若教掌上，着人情饱。"
    ]
  },
  {
    "id": "adcfe4db41dc212a921d5868978c6862",
    "title": "忆秦娥 · 美人足。以下三首社集分赋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "才出幔。玄云拖缕舒来缓。舒来缓。手围坠地，八盘加半。",
      "香丝腻玉妆台畔。约鬟未就嗔郎唤。嗔郎唤。枕函兰泽，怎教批判。"
    ]
  },
  {
    "id": "adcfe4db41dc212a921d58688d6633aa",
    "title": "忆秦娥 · 美人足。以下三首社集分赋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "香罗幅。柳丝一尺围红玉。围红玉。泥人入抱，刚刚如束。",
      "欠伸无力牵郎宿。欲扶不得娇难掬。娇难掬。回身笑睨，怕他明烛。"
    ]
  },
  {
    "id": "adcfe4db41dc212a94e7a4474bf43b03",
    "title": "忆秦娥 · 东昌道中有怀",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "天边月。相思准备和他说。和他说。清光分照，料应关切。",
      "风知帘缝勾香泄。西楼月转鸣蛩咽。鸣蛩咽。月儿不管，闷怀空结。"
    ]
  },
  {
    "id": "adcfe4db41dc212ad9de7a3027799178",
    "title": "忆秦娥 · 次梅木山夜坐韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "和愁织。络丝整夕无休息。无休息。睡乡佳境，怎生甜黑。",
      "秋情如故人非昔。灯光闪闪尖风勒。尖风勒。照人憔悴，这般颜色。"
    ]
  },
  {
    "id": "adcfe4db41dc212a1a1e3ab86901f543",
    "title": "清平乐 · 雪",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "云僵风败。雪意妆来大。梅影一窗摇浅墨。陡地幻成银海。",
      "前村樵径都迷。诗人驴背才归。忙唤童儿买酒，板桥西畔还西。"
    ]
  },
  {
    "id": "adcfe4db41dc212a28e605170929d6bf",
    "title": "清平乐 · 次尤展成春闺韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "嗔花怨草。怎得心情好。几日小姑猜着了。故意诵郎诗稿。",
      "愁来压梦难醒。背人偏要潜行。却被东风一吓，回廊敲动风筝。"
    ]
  },
  {
    "id": "adcfe4db41dc212a07ee2dcb1c1c7e62",
    "title": "清平乐 · 新柳",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "十三娇女。约略腰如许。尽日临风摇弱缕。无力向人前舞。",
      "小桥正枕横塘。高楼都在斜阳。寄语东风且慢，莫教轻换鹅黄。"
    ]
  },
  {
    "id": "adcfe4db41dc212a53ddb26300212f7e",
    "title": "阮郎归 · 踏春",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "宿花蝴蝶惹花飞。纱窗闻画眉。女儿生小在香闺。开箱怜舞衣。",
      "添线倦，卷帘迟。栏杆让柳垂。邻家相约踏春堤。日长缓缓归。"
    ]
  },
  {
    "id": "adcfe4db41dc212a1fd724df8cd4ee45",
    "title": "三字令 · 思远",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "衫袖怯，晚来风。到梧桐。初月碧，断霞红。雁儿痴，排甚字，碍长空。",
      "千种字，一函封。在书中。和雁说，为奴通。但人归，奴不负，谢伊功。"
    ]
  },
  {
    "id": "adcfe4db41dc212a9a2fca873e68484e",
    "title": "眼儿媚 · 中秋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "露洗芙蓉弄晚红。和月到帘栊。去年此夜，今年此夜，一样秋中。",
      "秦淮处处人如玉，箫管咽悲风。阿谁领略，曲阑双凭，小语初浓。"
    ]
  },
  {
    "id": "adcfe4db41dc212a67fbe330645afecc",
    "title": "柳梢青 · 小饮遂醉",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "独把金卮。烟轻露重，处处堪诗。香正勾情，衫才泥腕，是倚楼时。",
      "愁人多少相思。酒醒后、帘吹月丝。钟语初回，笛声又起，幽梦难支。"
    ]
  },
  {
    "id": "adcfe4db41dc212a55389a989fe24f6c",
    "title": "荷叶杯 · 多情",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "自是多情难得。端的。解后在灯前。一曲相思字字坚。昨梦是双鸳。",
      "不住将人低诵。珍重。但愿镇相随。书窗安镜画修眉。从此不孤飞。"
    ]
  },
  {
    "id": "adcfe4db41dc212a3f77b3a11260b8d7",
    "title": "西江月 · 醉醒",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "惆怅梦魂何处，心烟一缕孤行。伴人幽月到疏棂。照破梦魂清冷。",
      "醉也从教便醉，醒来依旧还醒。枕边诗句阿谁听。月送海棠花影。"
    ]
  },
  {
    "id": "adcfe4db41dc212a9f892af8a71a33eb",
    "title": "西江月 · 阅世说新语",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "我醉君须且去，人愁我欲言愁。盘间瞿谷舞无休。不许公荣二斗。",
      "北海无尊可满，茅山有泪难收。输他化蝶老庄周。未醒之时识否。"
    ]
  },
  {
    "id": "adcfe4db41dc212a3867bf4ef5a8bef1",
    "title": "少年游 · 姑溪八月十八日寄怀里中同学诸子",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "去年此日，桂花影里，好句坐秋阴。今年此日，桂花何在，欹枕一秋心。",
      "卷帘还起，何来明月，窥梦到孤衾。半秋匀染，已深深、潮长镇难禁。"
    ]
  },
  {
    "id": "adcfe4db41dc212a3f000eb164cbb076",
    "title": "河传 · 江望",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "莽云，莽水。一幅横披，何人佳制。离奇空幻，百千万里。都来双目里。",
      "夕阳西下渔歌起。烟如穗。好向江头醉。颓然云水之内。梦魂真足寄。"
    ]
  },
  {
    "id": "adcfe4db41dc212a2990b90c510a8ad8",
    "title": "河传 · 赠歌童",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "听半。听半。个侬魂断。吐玉揉香。都来字字总成双。鸳鸯。不求凰。",
      "曲终生遣寒窗暖。春恨满。写恨嫌笺短。铸将金屋待卿藏。端相。温柔是此乡。"
    ]
  },
  {
    "id": "adcfe4db41dc212a60bc5df5e87f23a5",
    "title": "雨中花 · 采石矶怀古",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "千里泠泠冰雪。送过几多英杰。送到如今，英雄巳尽，怒浪都空设。",
      "醉向长江呼短楫。恰好当头明月。頫首浪排空，热酒浇来，滴滴英雄血。"
    ]
  },
  {
    "id": "adcfe4db41dc212a098d230fe36c9d9f",
    "title": "探春令 · 本意",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "桃花树上午莺眠，日影撩人倦。把花枝、移上栏杆里。被侍婢、和帘卷。",
      "石泉烹雪云痕浅。看春光成片。几多时楼角，桥头杨柳，树树都垂线。"
    ]
  },
  {
    "id": "adcfe4db41dc212a7ed3df6ec9fc0307",
    "title": "木兰花村居初夏",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "唤提壶，催布谷。新笋初抽香簌簌。支午倦，向回廊，静里一声风啄玉。",
      "戏投竿，闲濯足。一对鸳鸯无事浴。斜日暮，起渔歌，晚云收尽天如沐。"
    ]
  },
  {
    "id": "adcfe4db41dc212a3163a3539e53da37",
    "title": "怨王孙有忆",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "玉人，何处。落花残雾。水浸平桥，烟迷远树。无语独凭栏杆。泪斑斑。",
      "枕痕一晌留香软。秋梦浅。近晚风如剪。摇摇影影，瑟瑟幽思谁牵。一声蝉。"
    ]
  },
  {
    "id": "adcfe4db41dc212a9bd539c69ee95ecc",
    "title": "卖花声一醉",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "书室纸为屏。病懒常扃。闲人无事学翻经。折得梅花和雪嗅，片片泠泠。",
      "钟语坐来听。身世如萍。向谁白眼向谁青。自造中山千日酒，有醉无醒。"
    ]
  },
  {
    "id": "adcfe4db41dc212a6b5575151c19a8ad",
    "title": "卖花声本意",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "小鸟斗啾啾。香梦难留。画楼人起正梳头。买得一枝红颤颤，晓露微流。",
      "一担把春收。兜的相勾。倚帘不语凝双眸。插向鬓边还又住，恰为花愁。"
    ]
  },
  {
    "id": "adcfe4db41dc212a6539dfd7375828c5",
    "title": "临江仙 · 夏日",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "庭阴日午长无事，被郎央及樗蒲。枝枝打着教人输。抛骰不语扯裙裾。",
      "郎憨又把人央及，这回不比当初。一盘赢得便欢娱。赌郎新织藕丝襦。"
    ]
  },
  {
    "id": "adcfe4db41dc212ac0005a4e85a4bd14",
    "title": "河传 · 醉倒",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "茗艼。难醒。支离倾仄，绝奇之影。举杯问影尔何如。乐乎。酒肠今不枯。",
      "从来醉境无人说。凭千劫。真醉不磨灭。谁吾曹。足酒豪。明朝。和天筑酒巢。"
    ]
  },
  {
    "id": "adcfe4db41dc212a964e213dbd6a037b",
    "title": "河传 · 李云田为少君宝镫买婢扫镜",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "今日。非昔。向妆台畔，耐卿小立。一双艳玉总生香。问郎。柔情那处长。",
      "郎憨故把人来搅。和人好。不顾人儿恼。对花枝。不语时。寻思。愁深郎不知。"
    ]
  },
  {
    "id": "adcfe4db41dc212ad6a0827a42f21455",
    "title": "河传 · 第十二体秋旅",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "睡睡。心碎。灯花如彗。特地惊人。梧桐一坠，可怜近梦无灵。痴魂彻骨饧。",
      "愁中道路千千叠。千千结。死伴千千劫。到拼他深夜，了雨裂风揉。尽情愁。"
    ]
  },
  {
    "id": "adcfe4db41dc212a896298c426aabe0a",
    "title": "鹊桥仙 · 送别",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "尊前云起，望中烟合，是处离愁如织。烟云明日又相逢，怎便把、人儿分劈。",
      "轻箫屡咽，好花频落，也为今朝珍惜。纵然沉醉不知离，酒醒后、如何过得。"
    ]
  },
  {
    "id": "adcfe4db41dc212ad778218e16dce08b",
    "title": "虞美人 · 春晚",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "晴蜂暖蝶朝相语。叹息春归去。天涯青草镇茫茫。唯有行人依旧、老他乡。",
      "长江记是来时路。却被山遮住。殷勤为谢子规心。不如鹧鸪知我、却还深。"
    ]
  },
  {
    "id": "adcfe4db41dc212a9e88ca40cb74444d",
    "title": "虞美人 · 闺怨",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "搓成梅子圆如豆。是处清阴凑。一双蛱蝶邻家。可是绿阴深处、不留他。",
      "看来蜂蝶和花好。百遍随花绕。只教春去任花飞。怎不蜂蜂蝶蝶、也同归。"
    ]
  },
  {
    "id": "adcfe4db41dc212ad7206864ee159adb",
    "title": "南乡子 · 冬夜",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "雪压瓦楞寒。阁着琵琶不忍弹。今夜佩声偏觉冷，珊珊。辜负玲珑玉一环。",
      "锦被半床悭。几遍添香只是单。一朵灯花看妾笑，难难。冬夜筹添不易阑。"
    ]
  },
  {
    "id": "adcfe4db41dc212a06fed24dfacbb14c",
    "title": "南乡子 · 夏午觅睡",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "消暑展桃笙。五尺琉璃石上横。问到睡乡才入境，心惊。度枕松风恰一声。",
      "倦耳付深扃。莫使松风唤得醒。分付童儿闻剥啄，休听。也向槐安国里行。"
    ]
  },
  {
    "id": "adcfe4db41dc212ad8514cafdd83057b",
    "title": "南乡子",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "怪来春、不和人聚。知道将归，收拾花同去。可怜全学薄情郎，处处园林留不住。",
      "只有蝶儿相顾。几多落花犹护。也应念着寂寥人，时尝一到帘前路。"
    ]
  },
  {
    "id": "adcfe4db41dc212a6d136ecd3c2d64d8",
    "title": "醉落魄江上大风",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "一轮明月。正照得、云山如雪。千里长江流不竭。扣榜而歌，多少人兴灭。",
      "飘零半世馀长铗。醉来自把新诗说。狂呼惊起蛟龙蛰。掀倒青天，谁是英雄者。"
    ]
  },
  {
    "id": "adcfe4db41dc212abac55662fb92885a",
    "title": "小重山 · 宫词",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "铜辇音稀梦未真。笙歌他院落、总君恩。金钗画月过黄昏。凭谁伴、罗袖见秋痕。",
      "眉淡不堪颦。流苏还自下、倚香茵。隔花宫漏悄无闻。箫局火、香尽也难温。"
    ]
  },
  {
    "id": "adcfe4db41dc212a4ad95bd43076f734",
    "title": "踏莎行 · 简杨赤文兄弟",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "书簏堆愁，酒痕成泪。风光只解供憔悴。古之贫者是何人，锦囊佳句来驴背。",
      "是此生涯，尽多况味。蠹馀鼠剩难教废。今之贫者是何人，与君共拟诗瓢醉。"
    ]
  },
  {
    "id": "adcfe4db41dc212abda4ca8c1de3b621",
    "title": "踏莎行 · 秋意",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "团扇才轻，井梧初舍。金风飒踏鸳鸯瓦。绣帘未卷隔流萤，来回只在栏杆下。",
      "露蕊柔零，月丝满泻。小鬟多事将萤打。扇儿悄动似能知，飞飞直上墙头者。"
    ]
  },
  {
    "id": "adcfe4db41dc212a7b62422cebb4b5f5",
    "title": "踏莎行 · 竹塘寺寓同夏坦仙夜话",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "高笛横空，柔弦静月。流萤几点都清绝。坐来新露下梧桐，小凉时过罗衣摺。",
      "云练孤飞，河绳低掣。百虫声里尘情歇。十年消受是真闲，梦魂较比当时贴。"
    ]
  },
  {
    "id": "adcfe4db41dc212a8da0bcaea03c0d84",
    "title": "踏莎行 · 韫林为余书小青诗，仍属余代题",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "梦影惊潮，梨魂碎水。伤心尽在新词里。西湖一碧葬琼花，杜鹃叫断孤山尾。",
      "女子如斯，才人已矣。古今多少如卿比。莫将薄命为才嗟，艳思谁使文成绮。"
    ]
  },
  {
    "id": "adcfe4db41dc212a1492eb3350786089",
    "title": "鹊踏枝 · 病绪",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "憨病如愁谁见慰。着甚来由，陡地思量悔。花片片飞春不系。燕儿争取愁他坠。",
      "翠损红零羞问婢。只有菱花，是我真知已。强起无情还欲睡。罗帏更被香憔悴。"
    ]
  },
  {
    "id": "adcfe4db41dc212a7ac6bda1c367ddbe",
    "title": "鹊踏枝 · 愁",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "潦倒十年愁窟里。病酒逋诗，意兴都无几。愁绪世间何物比。青衫湿似邗江水。",
      "着地寻来谁可避。好月名花，加倍添人泪。最叵天公无意味。生生风雨将春废。"
    ]
  },
  {
    "id": "adcfe4db41dc212a0238a7a5bffc43b4",
    "title": "鹊踏枝 · 上曲阳春日",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "依旧春来生绿草。风雪无端，偏阻行人道。归梦不成频又觉。可怜只是欢娱少。",
      "也似江南山色好。曾见花开，一样蜂儿闹。闲着莫教楼上眺，乡心早比愁先到。"
    ]
  },
  {
    "id": "adcfe4db41dc212a4b701f08a564a36c",
    "title": "鹊踏枝 · 责草",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "抹雨拖烟愁色重。千里长途，为甚年年种。惯把行人来断送。楼头一望青无缝。",
      "狼藉好花铺作供。南北东西，是处惟伊横。勾引香闺春绪动。新泥污损鞋尖凤。"
    ]
  },
  {
    "id": "adcfe4db41dc212ae6e4b7996ddbdb27",
    "title": "鹊踏枝 · 问柳",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "烟柳成丝无甚系。只是桥边，日日嘶征骑。故把长条垂到地。分明做就离亭意。",
      "满院飞花狼藉坠。坠向筵前，扑面如人泪。卷作球儿吹又碎。浮萍一夜遮池水。"
    ]
  },
  {
    "id": "adcfe4db41dc212a0f47625b61b2ea6b",
    "title": "鹊踏枝 · 冬闺",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "可怜残腊无多许。剩雪零冰，还做凄凉雨。爇尽水沉无暖处。好香不伴愁人住。",
      "灯焰青荧花不吐。冷梦依稀，欲记无头绪。唤起侍儿痴不语，夜分应是多过午。"
    ]
  },
  {
    "id": "adcfe4db41dc212a66b9ddbb1f3f7d95",
    "title": "鹊踏枝 · 柬诸公敬亭宴集。代作",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "记得瑶花栖绝巘。转磴回溪，多少流云串。俯看万松攒翠线。南湖平展琉璃面。",
      "想到高人能缱绻。摇笔豪情，玉斝飞如箭。新月晓霞天不倦。千年韩李将无见。"
    ]
  },
  {
    "id": "adcfe4db41dc212a914abd938697f5dd",
    "title": "鹊踏枝 · 春寒",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "未及春来愁已及。春到梅花，花朵还重袭。饥雀啄抛红粒粒。东君尽把幽香蛰。",
      "酒倦诗逋成悒悒。拟泛轻舟，怕见归潮急。是处天涯愁尽入。一窗风雨灯花涩。"
    ]
  },
  {
    "id": "adcfe4db41dc212a6493e7e181cbe805",
    "title": "渔家傲 · 渔父",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "未织晚烟纷似絮。涛牙嚼雪扁舟度。网得鱼儿茭叶覆。呼阿妇。村中沽酒将钱去。",
      "半醉归来船倚树。大江多少风波路。阿妇向前乂手诉。君休误。风波除却何方住。"
    ]
  },
  {
    "id": "adcfe4db41dc212adecafadd10d55897",
    "title": "渔家傲 · 烛花",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "蜂蜡为谁开并萼。铜龙已下重门钥。多少相思无处着。休见谑。紫明知道人消索。",
      "旧梦新愁眉上阁。今春较比年来恶。起剪烛花香灺落。侬不错。是花一样春飘泊。"
    ]
  },
  {
    "id": "adcfe4db41dc212ab7f26df381f72942",
    "title": "醉春风春叹",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "闷雨和愁坠。生把花时废。近来整日下帘栊，睡。睡。睡。香冷银囊，绣闲钿尺，只供憔悴。",
      "醒梦难回避。凄凉刚一味。从今真正不思量，谇。谇。谇。心系教枯，泪痕成积，枉然空费。"
    ]
  },
  {
    "id": "adcfe4db41dc212afede19e310faabbc",
    "title": "醉春风久阴",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "最是鸣鸠横。硬与花成讼。摧残万片葬新泥，痛。痛。痛。屏曲香慵，帘旌腻逼，冷云无缝。",
      "未把愁来送。又把愁来种。无聊觅得却愁方，梦。梦。梦。白堕三升，黑甜一枕，讨他闲空。"
    ]
  },
  {
    "id": "adcfe4db41dc212adbb628e35addb875",
    "title": "天仙子 · 立夏",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "酒恶更嗔花气袅。起把落花和露扫。黄鹂一个上枝头，来报道。添烦恼。今日五更春去了。",
      "倦眼舒将烟渺渺。是处溪山今绿绕。却拈短棹问桃源，非故道。人间杳。繁阴如雨无啼鸟。"
    ]
  },
  {
    "id": "adcfe4db41dc212ae2a5f4eb96b84afd",
    "title": "千秋岁",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "愁城无外。就里还无内。多情伴我能无懈。霜尖炉火弱，风闪灯光碎。雁过也，声声凄苦真同派。",
      "道力愁中耐。仙骨愁中蜕。星宿劫，愁难坏。梦孤身怯影，围减腰憎带。笑明朝，一年又去愁还在。"
    ]
  },
  {
    "id": "adcfe4db41dc212a4edb492510f1ebad",
    "title": "隔帘听迟阿秀不即，至为西樵司勋赋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "看绽烛花双蒂，吐瓣人刚到。罗帏笑揭声还悄。悄悄问檀郎，为侬懊恼。漏尽了。怎和衣、枕头歪靠。忙相抱。",
      "檀郎轻笑。试向卿卿道。如年永夜铜壶杳。听来偏错，故将人搅。未天晓。明朝细和伊表。"
    ]
  },
  {
    "id": "adcfe4db41dc212a67a51b0d98cd6fd1",
    "title": "剔银灯冬日敬亭宴集止宿",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "趁得晴郊淡荡。好载向、笋舆数两。一线湖光，四围林影，衬出晚霞如绛。扶筇山顶，便摘取、绛霞为酿。",
      "吟就问天奇唱。直唤醒、古人无恙。刻烛诗成，倾瓢酒竭，我辈狂来差壮。明朝重省，更笑倒、真狂非诳。"
    ]
  },
  {
    "id": "adcfe4db41dc212a08234e0416d180d1",
    "title": "千秋岁 · 为吴尔世母节寿",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "笑捧霞觞，代君陈祝。万岁冰桃今岁熟。四海交游歌寿母，三春风物先华屋。伫期颐，褒节孝，君家独。",
      "三十七年贞志笃。三十七年庭训足。兼父兼师心更曲。当初茹苦唯熊胆，而今色养真仁粟。湛夫人，百世后，留芳躅。"
    ]
  },
  {
    "id": "adcfe4db41dc212af35d0c6fd8951a84",
    "title": "踏青游清明日同西樵、介夫至法海寺",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "烘日匀风，春光着人轻茜。绣草路、泥香成片。觅谁侬，和笑走，弓鞋初倦。更是处、池塘簇蒲拖柳，闲杀画船歌板。",
      "把酒楼头，凭阑望中平衍。叹此日、春光都贱。彩旗空，绒索冷，秋千荒院。总听彻、归途小亭妖曲。依旧楚天云远。"
    ]
  },
  {
    "id": "adcfe4db41dc212ace78eb37849e6078",
    "title": "八六子 · 挑灯僧舍，风雪畏人，凄然有尘中之戚",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "坐僧寮。何来风雪，欺人窗纸频敲。看壁上横刀自吼，床头斗酒孤倾，可怜缊袍。是谁潦倒吾曹。",
      "半枕故乡离梦，十年流水诗瓢。不禁得短鬓，恰如秋叶，奇云灭影，好花减片，拼向水国几家渔父，烟林一个山樵。兴还饶。多他这卷离骚。"
    ]
  },
  {
    "id": "adcfe4db41dc212a4f18b28f96426eb7",
    "title": "意难忘送曹顾庵学士还武塘，同用高字",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "客也无聊。况栖迟岁晚，风物萧萧。酒坛差共慰，墨阵颇能豪。容笑傲、有吾曹。垒块正须浇。但输他、青衫湿了，还对檀槽。",
      "夜阑月小天高。更霜华痕重，逼向征袍。谈深嫌漏急，曲缓寄弦幺。无奈事、可怜宵。别恨总难抛。怕看来、晓江风色，似雪寒涛。"
    ]
  },
  {
    "id": "adcfe4db41dc212a65dc52ae6fae4b54",
    "title": "满江红 · 赋红白菊花",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "润白柔红，都删去、人间颜色。讶座上、并肩联袂，谁家双璧。裴令正从粗服好，卫郎合向羊车觅。判此生、饮兴伴伊家，千浮白。",
      "香黯淡，无痕迹。影历乱，难收拾。看繁英烂蕊，万花如织。叶索排当浑勉强，花头打掐真萧瑟。问当年、篱下旧风流，谁能识。"
    ]
  },
  {
    "id": "adcfe4db41dc212a7c1d3a5cc13df264",
    "title": "满江红 · 社集又赋红白菊",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "是处栽花，遍园林、寻常蹈袭。尽岁月、留枝养叶，补疏删密。骚客徒夸英正落，人间岂有花能实。看如今、两树占秋芳，成花国。",
      "十日坐，旃檀席。五夜对，琼瑶壁。更红情不艳，白光如拭。浸玉寒泉明夜雪，助妆金盏酣朝日。是臣髡、饮酒最欢时，甘千石。"
    ]
  },
  {
    "id": "adcfe4db41dc212aa4b41531771caaad",
    "title": "满江红 · 梦中饮名酒追忆",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "名酒招余，见尊斝、恭而竦立。恰醅香到鼻，肃然三揖。兰气故从幽谷吐，露华岂落人间迹。笑当年、虎魄诧兰陵，非佳客。",
      "髯也隘，悭一滴。髡也妄，夸一石。共此公相对，莫言朝夕。兴发君能倾十斗，醉来我愿拼千日。只李生、一斗百篇诗，真无敌。"
    ]
  },
  {
    "id": "adcfe4db41dc212a9ddad6de361dc9b4",
    "title": "满江红 · 唐朕虞留饮却赠",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "秋老篱门，有高士、萧然独处。倚闲砌、孤枝冷叶，菊花无语。一亩尽拼衣尚敝，三篇赋就饥难煮。恰何来、狂客破苔封，携秋雨。",
      "科头坐，谁宾主。掀髯笑，堪吾女。正紫螯堆珀，绿醑斟乳。笔底仙乎君独步，杯中老矣余千古。记醉来、还有旧风流，盘间舞。"
    ]
  },
  {
    "id": "adcfe4db41dc212a2af9254bb7a9444e",
    "title": "烛影摇红 · 集饮西樵司勋寓园，听云然女史度曲，分得八字",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "鸳瓦霜浓，金缸一点幺荷烨。吴娘匿笑隐红帘，小露裙儿摺。帘外冰轮碾雪。问谁领、人间花月。缑山仙子，谪向尘中，还吹尺八。",
      "绕径疏梅，凌寒早有幽香接。玉人试与并梅花，一样无分别。休把凉州高揭。惹多少、宫墙偷擪。酒徒肠热，词客魂消，都难安贴。"
    ]
  },
  {
    "id": "adcfe4db41dc212a93b9339a1a3096de",
    "title": "天香 · 韫林君为余书小青诗卷，系以题句见慨，赋此答谢",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "散朗神情，幽闲风气，于今闺阁谁匹。豪寄鱼肌，健临狸骨，钗脚想应斯迹。澜翻千字。更首尾、精神如一。天壤王郎争信得，墨云生劈。",
      "却念才人堪惜。莽天公、有名无实。三寸管、真视万年鸡肋。自笑填词空老，难写尽、青衫旧消息。何意书生，佳人能识。"
    ]
  },
  {
    "id": "adcfe4db41dc212a91760a0ba457ec7b",
    "title": "夏初临为王司勋题水晶帘下看梳头图。萧灵曦画",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "悄意难描，幽情谁见，久无人赋双文。梧影单衫，闲中验取腰身。萧生作意经营。写浓香、不着些颦。曾波横溜，浅樱忍笑，活现伊人。",
      "书帘小暇，妆阁清欢，钗边翠滑，镜里红分。欹床凝睇，心苗全染幽芬。道不销魂。相看处、递尽温存。问真真。他年好忆，月想花因。"
    ]
  },
  {
    "id": "adcfe4db41dc212aa019d17e67e1c810",
    "title": "夏初临同人燕集北郊园亭，得西字",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "柳尽笼风，荷能翻水，望中竟绿暄萋。布席清阴，冷香都上人衣。午阶花影葳蕤。共水纹、帘子漪漪。谁家画舫，惹残蛱蝶，惊起凫鹥。",
      "良朋聚首，高唱微言，诗携谢朓，谈有张讥。人生行乐，从知今昔如斯。羽斝频飞。卷回波、劝玉东西。尽迟迟。归筇好踏，烟路迷离。"
    ]
  },
  {
    "id": "adcfe4db41dc212a4e67b090553d7f96",
    "title": "念奴娇 · 江上忆",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "犁烟双桨，向江头载满，春舟愁绪。明月琉璃千万顷，惊起栖鸦无序。香字初温，烛花还剔，此际人何处。梦魂相逐，无端又被莺误。",
      "忆得晚阁轻寒，帘前瞥见，便欲留郎住。一剪秋眸羞欲滴，扯着帘衣故故。多事轻帆，无情流水，特地催将去。凄风惹恨，孤舟不道相恕。"
    ]
  },
  {
    "id": "adcfe4db41dc212a73a8a1bebc86fef1",
    "title": "念奴娇 · 八月念四夜，采石舟中",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "长江正泻，问江流此水，何年淘净。露冷三更刚挂起，悄悄半轮明镜。桂子无声，秋情零落，起把孤舷凭。阑干北斗，夜潮最入清听。",
      "叹息半载征鞭，愁予渺渺，耐有江山胜。击节高歌杯酒里，短剑弹来霜劲。千水千山，一人一月，此意堪谁赠。青莲何在，扣榜呼之如应。"
    ]
  },
  {
    "id": "adcfe4db41dc212acb892ab2abe2fa2d",
    "title": "念奴娇 · 三月三十日",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "春光如梦，还如雨并作，将归消息。一片飞花千缕恨，挂断游丝千尺。蝶味都阑，鸟声无赖，狼藉难收拾。频看日影，今朝生怕昏黑。",
      "拼待守住今宵，为春奏请，愿讨留春敕。争奈花枝都瘦了，树树绿衣新织。脂合香销，胆瓶色褪，也去无踪迹。不如野草，青青没些知识。"
    ]
  },
  {
    "id": "adcfe4db41dc212a7a30521ec9b5ddb4",
    "title": "念奴娇 · 题山语雨花台看云小幅",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "山中住久，有栗留枝上，时时来伴。洁日疏风天气好，坐向绿阴娇唤。午后微凉，一帘幽梦，清迥无拘管。起来闲步，泉花恰注茶椀。",
      "雨花台上看云，丹黄青碧，万里奇光满。非色非空无定相，未可作云霞观。我把虚空，摄归丸墨，贮向山公腕。冥然静坐，长天明月如盥。"
    ]
  },
  {
    "id": "adcfe4db41dc212ac8ba56e23240bd73",
    "title": "念奴娇 · 送孙无言归黄山，次曹学士王司勋韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "黄山家者，见多少虚名，唯君称绝。阅尽人间风景恶，苦忆山中唤铁。诗癖能耽，词情独赏，啸匹因霄舌。焙山煮海，安贫肯与同辙。",
      "已办剥苎为衫，编椰成笠，衣履全然别。道是烟花隋苑冷，萤火何曾真热。富自当求，吾从吾好，谁巧谁云拙。朱砂峰顶，接天万仞红雪。"
    ]
  },
  {
    "id": "adcfe4db41dc212ad3807a55cf4e0103",
    "title": "念奴娇 · 小春红桥园子宴集，同限一屋韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "寻常歌舞，侈华筵是处，争夸金谷。我向人间征盛事，除是咳珠唾玉。才子词坛，佳人酒坐，香暖花光覆。一觞一咏，不须弦管丝竹。",
      "几折雁齿斜桥，画帘轻楫，游冶惊人目。并入酒肠成好句，十指酒香拂拂。彩笔纷飞，寒涛卷起，怒欲来崩屋。笑余寸管，中书君老而秃。"
    ]
  },
  {
    "id": "adcfe4db41dc212a96dfd876b2ee32ce",
    "title": "念奴娇 · 次曹顾庵学士韵，述怀奉答",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "菰蒲埋首，难重诉、长语音如哀筑。穷鸟枯鱼，自懒慢、相成人谁题目。蜀道行难，燕歌气尽，书又无儿读。酒中狂笑，屠门大嚼无肉。",
      "莫问歌吹扬州，自竹西人散，况篱边菊。何事中郎，还未绝、取笛会稽东屋。老大头颅，半生尽消受，无能粥粥。余酣肠热，醉中乱品横竹。"
    ]
  },
  {
    "id": "adcfe4db41dc212a18fd420fca8ce09b",
    "title": "念奴娇 · 次顾庵韵，送朱近修还海昌、吴西崖往山阴。兼怀宋既庭先还吴门",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "苍凄林莽，度征鸿正是，高空秋肃。瑟瑟水天芦荻岸，愁杀布帆双逐。越海云沉，吴江枫冷，何处扁舟宿。青山入眼，浮螺不似新沐。",
      "廿载鹿独江皋，黄尘浊酒，霜雪纷山麓。此日追陪群彦后，觉秽在前珠玉。芒屩难归，貂裘尽敝，梦里梅花屋。频搔短鬓，媻娑不堪簪菊。"
    ]
  },
  {
    "id": "adcfe4db41dc212a8964c4040c64712a",
    "title": "念奴娇 · 次学士即席韵，兼呈宋荔裳观察、王西樵司勋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "词坛宿将，觉秦欧辛陆，今无难续。壁垒当场争上驷，我拜祝苒三覆。剑戟无声，杀人如草，手得中原鹿。回看余子，与其书不能读。",
      "笑我手拙髯枯，牢愁难写，倚马惭枚叔。描画蓬蒿只办得，潦倒山癯半幅。食力居贫，隐安遗躅，空有江湖屋。先生不弃，许余同餐秋菊。"
    ]
  },
  {
    "id": "adcfe4db41dc212a10e96d2689771c14",
    "title": "念奴娇 · 次其年韵，戏柬西樵司勋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "钿车初下，见佩声才杳，香尘犹绿。翡翠帘深稳护住，十二屏风曲曲。金缕裙襦，水仙薰透，春暖香盈斛。争筹打马，红窗听赛卢犊。",
      "谁信霜冷篱门，蕉黄空似纸，有愁难录。认是桃源迷去路，冷隔千溪寒玉。想像云然，非烟能拟，秀夺三秋菊。重来觅晤，臣当三薰三沐。"
    ]
  },
  {
    "id": "adcfe4db41dc212a529708facbb88909",
    "title": "念奴娇 · 送家季其年归阳羡，用顾庵柬西樵、其年长调先成韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "年来怀抱，拼剪愁作片，织愁成幅。如许乾坤供好事，难着半间茅屋。酒暖歌深，只供憔悴，况此颠毛秃。翻翻径起，盘间自舞瞿谷。",
      "几日剪烛寒窗，恰别离又迫，离情盈掬。醉里乌乌歌老骥，声咽唾壶如木。湖海飘零，胡琴空碎，此意非君独。片帆渐远，断江一片黄竹。"
    ]
  },
  {
    "id": "adcfe4db41dc212ae4534cbbc4ebc617",
    "title": "念奴娇 · 读孙介夫文钞赋赠",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "文坛飞将，向人间横视，谁堪牙纛。江左孙郎陡顿使，一霎曹刘手缩。壁垒霜严，旌旗电烨，欧柳还臣仆。同人佥曰，斯言受者无恧。",
      "年来好手能多，驱无言烟黛，恣摇毫牍。倚市逢年何处辨，此道明珠鱼目。掌握灵蛇，胸藏绣虎，两者君俱足。先生大笑，疗贫都未堪鬻。"
    ]
  },
  {
    "id": "adcfe4db41dc212a27bf7946a86f96a4",
    "title": "念奴娇 · 怀宗梅岑表弟兼柬鹤问",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "凄然回首，旧扬州、曾见几家华屋。二十馀年，刚付与、一片寒笳代驸。屏迹隋墟，转蓬梁苑，空负琳琅玉。坐而须老，此生过在谁孰。",
      "嗟余久矣飘零，牢愁成句，不可人间读。愧杀前贤称宅相，驽马秀骐齐亍。泥水相逢，须眉非昔，还向穷途哭。君来就我，浇寒且索醽醁。"
    ]
  },
  {
    "id": "adcfe4db41dc212ae8dd826b8335f625",
    "title": "念奴娇 · 讯孙豹人移居",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "弹琴读易，便北山土窟，高眠真足。身外无多要置顿，床上之书连屋。十顷筼筜，挫廉颐志，好拟逃于竹。蓬蒿满宅，未荒还有松菊。",
      "最是此事难期，天公之判断，吾曹方酷。何物书生而妄冀，如此容容多福。二顷田无，三间屋老，羊也籓空触。一头牛在，露车故堪常宿。"
    ]
  },
  {
    "id": "adcfe4db41dc212a707b92e65784b680",
    "title": "念奴娇 · 同范汝受旅病戏遣",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "萧寥僧舍，算两人佳趣，穷愁千斛。立踬行僵无是处，鬼曰其穷未足。二竖揶揄，膏肓可据，共煽穷愁独。看教尪瘠，欹床而扪枯腹。",
      "也只几首新词，描愁写怨，便折平生福。谁者中黄真起痼，一匕不劳参茯。鸡距能花，鱼肠自吼，起舞何须蹴。咄来而鬼，乃以余为形梏。"
    ]
  },
  {
    "id": "adcfe4db41dc212aedabf3d74ae8a196",
    "title": "念奴娇 · 期红儿不至，又柬司勋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "鱼笺难寄，竟看朱成碧，视丹如绿。烨烨明霞全化做，一片冷云成族。枫叶无姿，蕉花不吐，黯淡阑干曲。杜娘此日，罗虬应判千幅。",
      "说甚记曲帘前，相思蛮豆，挼着如枯木。况是楚云消息杳，光彩空劳翠烛。无叶能传，有丝莫系，谎杀氤氲读。卜欢骰子，满盆只只三六。"
    ]
  },
  {
    "id": "adcfe4db41dc212ab97ec813c4cf6975",
    "title": "念奴娇 · 次季希韩留饮韵兼送其暂归",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "悲歌当泣，向酒徒市上，共君击筑。酒椀淋漓成墨沈，幻出龙蛇千幅。如此才峰，逼人亹亹，未是淮南独。嗟余老矣，藉君同逐秦鹿。",
      "正此酒境词情，好望衡对宇，啜僧寮粥。无那布帆风又饱，晓向寒霜仆仆。勾当来时，锦囊应满，先索新词读。伤心最是，唱阳关不成曲。"
    ]
  },
  {
    "id": "adcfe4db41dc212a9fc7b8d0feaef4fa",
    "title": "解语花 · 花烛词",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "柳知偷眼，梅待吹唇，熨袖风痕皱。碧纱窗里，薰云锦、恰恰早春时候。十二红灯，刚捧出、步摇香溜。争夸道、天上神仙，来作人间偶。畅好月明如昼。",
      "索存存款款，着意消受。铜龙初漏。卿当倦、红烛影沉知否。文鸳并宿，得多少、玉偎花逗。祝二乔、携手兰堂，紫毳雏双授。"
    ]
  },
  {
    "id": "adcfe4db41dc212acae218eacaeea944",
    "title": "木兰花慢 · 泛舟夜归",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "漾澄湖净绿，吹乍皱、熨难平。算如许春光，花朝花夕，花雨花晴。年年不教孤负，几闲人、于此费经营。逞尽莺花伎俩，奖成风月声名。",
      "木兰艓子小于罂。随处有居停。但曲溪暂泊，招云可落，呼鸟能应。红尘半生劳攘，回首来、醒梦总难凭。便好乘风飞去，瑶天星斗晶晶。"
    ]
  },
  {
    "id": "adcfe4db41dc212a3b79bd4b05cc568b",
    "title": "霓裳中序第一为歌姬楚云作",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "嫦娥怯清影。暂别蓬山下尘境。来作春风管领。尽玉艳香柔，柳慵花暝。",
      "当筵自逞。问阿谁儿女能并。除非是，飞琼瑶阙，唱步虚幽冷。",
      "夜永。落花无定。更纤月流云都凝。画堂双烛相映。",
      "有万颗真珠，飞光圆莹。怎娇花情性。早占了、歌场曲圣。",
      "书生句，雪儿知否，笑未堪留赠。"
    ]
  },
  {
    "id": "adcfe4db41dc212abddcb3c573c31f9c",
    "title": "瑶花看绣球作，次司勋韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "琼花歇后，簇玉围珠，未敢夸无价。八仙小派，尽放春过去，守他新夏。销红成翠，直今日、花神才暇。把碎琼、细划玲珑，点染月明凉夜。",
      "曾传玉蕊当年，碧筒散冰丝，须粟芬射。仙姬也向，人间戏、角扇云冠低亚。玉峰赴约，叹自此、蕃厘难借。待醉深、梦到仙家，立马藏花洞下。"
    ]
  },
  {
    "id": "adcfe4db41dc212a51a99228d97f5787",
    "title": "二郎神为李云田题周少君宝镫坐月浣花图",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "何来周昉，偷出深闺一罅。除绣帖针床儿女事，都阁起、莫侵笔架。月冷花慵春漏永，冷落煞、一枝低亚。雏婢狡、香泉夜灌，特地闺中消暇。",
      "兜答。月尖露重，寒侵罗袜。便把酒酹花花不语，应叹息、有人佻达。荡子不归还独守，是谁道、春宵无价。画图上、人间多少伤心，作风流话。"
    ]
  },
  {
    "id": "adcfe4db41dc212abf19ea8fae5bbb0a",
    "title": "解连环 · 次顾同束怀旧原韵",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "此身无托。笑乾坤窄小，可人难作。二十年、奔走天涯，见山苦水凄，酒穷诗恶。往事都非，休提起、绿窗弦索。恰梦回霜晓，陡地伤心，旧日楼阁。",
      "茅山已无妙药。纵魂萦海渚，身系天角。枉积下、恨迹情踪，待叠起相思，又难抛却。百转回肠，镇日夜、全无安泊。总我伊、文魔情孽，应同沦落。"
    ]
  },
  {
    "id": "adcfe4db41dc212af2a6bc246cfe62be",
    "title": "一萼红 · 四月十日，西樵司勋约过袁园看牡丹作",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "客怀多。尽酒浇不尽，无计与腾那。草欲迷天，花全卸地，人间花草蹉跎。已发付、春光九十，浑忘却、百日等闲过。燕语分明，怨春残了，没法楼罗。",
      "踏向愔愔园子，问花王消息，百五如何。榴瓣能殷，瓜瓤故浅，午酣香影婆娑。遍坐里、酒香花气，搴锦幄、花也颜酡。空惹天香归去，冷熨衾窝。"
    ]
  },
  {
    "id": "adcfe4db41dc212afd4166cf8d7e37e6",
    "title": "风流子 · 幽情",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "相逢携手觑，今何夕、仔细问卿卿。是彩缯能真，画中形现，蘅芜在握，梦里逢迎。重携手、移灯端翠钿，促膝亸香缨。一尺柳丝，瘦来有几，两痕山影，淡了还曾。",
      "别时浑似醉，愁中意、今宵此际才醒。当日心烟对袅，目语双成。谢天公判断，幽欢许结，花神拥护，痴想教灵。多少相思证据，说与星星。"
    ]
  },
  {
    "id": "adcfe4db41dc212a4b26e6278881a7aa",
    "title": "风流子",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "几回新声度，娇眸转、依约如有微词。愁煞司空常见，轻简芳姿。",
      "谁携来绣幕，炉烟护者，贮将金屋，诗卷酬之。只怕书生分薄，端又参差。"
    ]
  },
  {
    "id": "adcfe4db41dc212a51876799c0da08c0",
    "title": "风流子 · 席上",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "欢场多少忆，难忘得、舞艳与歌香。记云影细沉，脂檀微辨，风丝轻贴，绛白相将。曾赊取、酒城天不晓，词阵字俱双。末利露胎，凉过晚髻，夫容霞缬，水剪秋眶。",
      "而今抛弃也，廿年里、尽教着意郎当。那更个人无赖，逗起愁肠。正金钗已溜，花无管束，锦栏欲褪，月有平章。又是弥天恨绪，大费商量。"
    ]
  },
  {
    "id": "adcfe4db41dc212acb982be8c94fce64",
    "title": "沁园春 · 客中将发",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "行路徒嗟，归与难赋，此去何之。忆窗棂侧畔，梅花已雪，阑干左右，杨柳堪丝。数幅烟霞，满床书卷，魂梦安排在几时。还自笑，总闲抛好月，空负新诗。",
      "如今唤醒相思。切莫要灯前唱旧词。尽冷雪一肩，宝刀尺尺，暖云千里，美酒卮卮。竹杖携将，芒鞋踏遍，山水风流十万赀。春游饱，再茅檐故国，坐老于斯。"
    ]
  },
  {
    "id": "adcfe4db41dc212a1e1d1111ef7c8c11",
    "title": "沁园春 · 浣手绣观音",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "带露拈花，迎凉支镜，日影才升。看争奇梳插，万千缗直，斩新裁剪，四五铢轻。一朵杨枝，半天鹦鹉，旧向慈悲记许曾。纱窗下，理青丝三尺，水月泓澄。",
      "金针拈处盈盈。频盥手金盆纤指擎。愿石麟佛许，宜男入梦，并头莲证，再世同盟。净室皈依，名香供养，三月持斋特记清。郎痴绝，偏偎人憨谑，昨夜虔诚。"
    ]
  },
  {
    "id": "adcfe4db41dc212ab40ac40ac53b9f99",
    "title": "沁园春 · 同女伴互道小名",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "绣帖针慵，篆篝烟腻，春困瞢腾。恰踏青姊妹，归来斗茗，学书邻女，央与调笙。并影生怜，偷闲觅会，总把风流各自矜。嬉游罢，更量鞋比髻，一样心情。",
      "相携坐近红棂。把乳字和伊叫一声。笑梦中忙应，曾闻郎唤，帘前低说，生怕人听。阿姊频催，小姑偏涩，吐向唇边已面赪。重相问，莫他时欢会，叫出还生。"
    ]
  },
  {
    "id": "adcfe4db41dc212a2fcb151f48410a2f",
    "title": "沁园春 · 裁白纻作春衫",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "较量寒消，排当花了，恰值清闲。已携将小妹，绣翻异本，教他雏婢，香拣深斑。重幕须褰，脱绵正可，莫任春光渐渐阑。红毡列，早龙珠麟首，金粟同安。哀牢细织兰干。",
      "慢剪破秋江浪几湾。任退红水碧，都嫌色腻。轻容方目，且放纱单。一抹双心，两当八撮，曾入诗人体贴间。裁缝就，正佳人丽服，风日跻攀。"
    ]
  },
  {
    "id": "adcfe4db41dc212a5c555610688f6bd5",
    "title": "沁园春 · 美人背",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "乍试春衫，问人宜称，侧转腰身。怕油侵燕尾，承云样巧，钗盘鸦翅，半臂红湮。羞际难回，嗔时别坐，轻拍频摩要倍温。窥私浴，见肤光占烛，面觑无因。",
      "内人破睡伤春。向周昉图中写欠伸。记被池寒入，妹匈牢拥，枕棱香逼，郎手时循。下砌寻花，入帘避客，去处风流一样匀。横陈夜，羡筑脂刻玉，方后尤珍。"
    ]
  },
  {
    "id": "adcfe4db41dc212a41afc476d5a00d82",
    "title": "沁园春 · 美人胸",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "袿领低分，襦襟松解，芗泽微微。有阿婆怜重，麝檀幼啖，郎君情泥，辅体交靡。文扣都弛，红纱不隔，贴向人怀选梦宜。相思结，问贮来多少，中款无疑。",
      "仙娥宝袜尤奇。试束与欢身疾顿离。况酥融脂凝，寒堪暖手，花嬉玉乐，席号香肌。菽乳微扪，蕙心同捧，玉燕曾教梦里携。莲花带，偶赤珠夜系，争讶朝晖。"
    ]
  },
  {
    "id": "adcfe4db41dc212a993a5e073c5c813c",
    "title": "沁园春 · 题其年《乌丝集》",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "此日相逢，文选楼头，琼花榭边。有累朝丽句，旧传邺架，一枝仙蕊，独种蓝田。诗正而葩，玉温而栗，幻作髯之绝妙篇。人还羡，读元龙湖海，百尺高搴。",
      "风流绝处能传。看写向乌丝字字妍。见红牙度者，又名玉树，绿腰谱了，不让金荃。多少才人，百千声调，屈指能争几个先。云郎道，是儿家捧砚，染作云烟。"
    ]
  },
  {
    "id": "adcfe4db41dc212a8040298dca6ec158",
    "title": "沁园春 · 送沈方邺归宣城，兼示蒋大鸿",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "句宛溪声，敬亭山色，近复佳么。记秋深枫槲，芒鞋遍踏，春先梅柳，藤杖频过。怀谢空存，玉笙重到，此日人间感慨多。还堪笑，是君来邗上，一样蹉跎。",
      "繁华久已消磨。只些小红桥寄咏歌。赖群公高唱，特开风景，妖姬小曲，为点烟波。语笑方酣，离情又起，短鬓看来黑几何。君行矣，向蒋生传语，早整归舸。"
    ]
  },
  {
    "id": "adcfe4db41dc212a81e46da7e2f9c547",
    "title": "春风袅娜寿西樵司勋，同果庵、梅岑、方石、瑶田赋",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "世间闲日月，甚处能长。棋半局，海生霜。醉山公、偏记酿王事业，小槽红滴，就卧何妨。推枕闻炊，结茅量笏，屏当精庐花正忙。仙格中人故超诣，风尘外物自清章。",
      "却忆扬州烟景，客怀无那，安排向、春海茫茫。歌串细，领巾香。宜餐秀色，合付王昌。看欲笑时，闲情体贴，正无人处，密意商量。蓬壶非远，便双成瑶阙，酒粘花压，应也相当。"
    ]
  },
  {
    "id": "adcfe4db41dc212aea45586f3791f882",
    "title": "白苎赠阶前老少年",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "小屏中，觉布被，微凉淅淅。纸窗未启，早见晴光窥隙。却原来、西风一夜吹空碧。花草悦新秋，总净叶柔枝欢适。切切吟虫，吟而清而不激。有感慨之人，无语当阶立。",
      "深惜。盈阶秋意，染绛匀黄，供人鉴赏，博个少年相识。谁知道，已把壮时虚掷。如今老大，才和秋海棠，一般装饰。只有霜深，那时枫叶，知他踪迹。多少闲愁，除酒难消得。"
    ]
  },
  {
    "id": "adcfe4db41dc212aa296ef659698f238",
    "title": "兰陵王 · 忆旧",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "晚潮急。堆起凄凉万尺。人何处，曾忆往年，谩把欢娱付轻掷。如今空恨积。无计回肠熨直。单消受，零怨碎愁，只似蛛丝费空织。休提旧消息。已衾凉兰吹，径迷莲迹。轻风凉月秋衫碧。",
      "记柔调歌板，细拈牌叶，断魂都尽总值得。也拼到今日。悲忆。顿成昔。怎俏意如镌，芳踪难觅。连天野草天无极。料不许、丝断后还重缉。除非来梦，梦儿里问他真实。"
    ]
  },
  {
    "id": "adcfe4db41dc212a087d2dd8ab0e47a0",
    "title": "大酺 · 寄友",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "简点征衫，秋风里，老了几多行客。江头鸿雁起，听一声哀怨，蓼花都白。香冷衾丝，梦萦衫带，粘得柔肠窄窄。愁魂无可寄，觅醉乡深处，暂寻家宅。奈消恨无方，删情不尽，最难安拍。前时明月色。",
      "单一味、惨淡和萧瑟。偏又向、枕函偷觑，屋角轻移，等闲间、伤人心魄。别绪嗟匆迫，欢娱事、杳然如隔。料伊处、情难劈。更阑月转，陡地风惊帘额。夜情怎生捉搦。"
    ]
  },
  {
    "id": "adcfe4db41dc212af7c47f7ed4c46c49",
    "title": "多丽 · 冬日敬亭宴集止宿",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "试放眼，此地名山多少。尽古今、酒徒词客，奇怀着意搜讨。倚高楼、无言静对，伴孤云、看尽飞鸟。落照金波，初暾翠雾，一弹指顷人间昏晓。起高歌，四山响彻，叶下寒林悄。休回首，青莲陈迹，余怀凄渺。",
      "叹醉里、江山还大，醒来天地都小。便乞向、青山埋骨，不足以、娱吾身老。且与诸公，同倾酒盏，乐游毋负风光好。下山路、冷云斜日，十里田间绕。偶然事，使后来人，羡此鸿爪。"
    ]
  },
  {
    "id": "adcfe4db41dc212a9a2c64dcbfc71c57",
    "title": "哨遍用东坡春情体。次董文友韵，送孙无言归黄山",
    "authorName": "陈世祥",
    "authorId": "adcfe4db41dc212ad1457b72d1457b72",
    "dynasty": "清",
    "content": [
      "洞里百花，洞外锦霞，采药真生计。便千年，高卧翠微中，再相传桃源天地。石方床蘧蘧睡足，松泉互引，不晓红尘世。任道述黄农，教通栖导，真人大笑不已。却俗缘未了复驱饥。况嫁娶都完更为谁。编草为裳，披发自覆，先生倦矣。自初向尘中着脚，曾与青松誓。困芒鞋也，怀猿忆鹤岂无泪。",
      "千里外家山，烟云飘渺，容成去后无碑记。六六奇峰，洞天三八，年来直西南视。已担头卷轴足堪清，憩笑竹里高人，总好名、仡然箕踞何庸避。从今翛修径往，酌水餐松子。遥听半岭，悠然振响，异哉啸兮处士。霎时黄海涌波涛，但漫天、云蒸霞起。"
    ]
  },
  {
    "id": "adcfe4db421216171cf7a0edd631b0ec",
    "title": "台城竹枝词",
    "authorName": "李如员",
    "authorId": "adcfe4db42121617d1457b72d1457b72",
    "dynasty": "清",
    "content": [
      "法华寺对竹溪庵，野色晴空一抹蓝。多少踏风人去后，五妃墓道日三三。"
    ]
  },
  {
    "id": "adcfe4db421216171cf7a0edbf6a3c0a",
    "title": "台城竹枝词",
    "authorName": "李如员",
    "authorId": "adcfe4db42121617d1457b72d1457b72",
    "dynasty": "清",
    "content": [
      "客里频闻蟋蟀声，海东气候本先行。桐花未谢莲花放，更异缘墙壁虎鸣。"
    ]
  },
  {
    "id": "adcfe4db421216171cf7a0ed72fb8527",
    "title": "台城竹枝词",
    "authorName": "李如员",
    "authorId": "adcfe4db42121617d1457b72d1457b72",
    "dynasty": "清",
    "content": [
      "梦蝶园荒野菊开，轻鞋踏遍碎苍苔。登高都向南关去，帽插山花暮始回。"
    ]
  },
  {
    "id": "adcfe4db421216171cf7a0ed3b7b4094",
    "title": "台城竹枝词",
    "authorName": "李如员",
    "authorId": "adcfe4db42121617d1457b72d1457b72",
    "dynasty": "清",
    "content": [
      "糯丸饷耗岁初添，谩道三时似夏炎。北路雪霜南路雾，新棉换却旧纨缣。"
    ]
  },
  {
    "id": "adcfe4db425d0c14a5ac7851e649df53",
    "title": "满宫花春倦",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "纫湘兰，摧玉李。春事又过半矣。酿愁风雨近清明，都被林鸠唤起。",
      "睡瞢腾，情旖旎。梦坠碧桃花里。枕函无奈鬓云松，扶向镜奁重理。"
    ]
  },
  {
    "id": "adcfe4db425d0c1449496ce3ffcb64a7",
    "title": "浪淘沙 · 天眉空山听雨图，即用自题原韵",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "雁字远天横。万树烟平。吹来急雨逗离情。听到凄凉眠又起，挨尽残更。",
      "空响四山声。知是风生。小窗孤枕薄寒清。梦醒哪奈愁况味，影瘦灯明。"
    ]
  },
  {
    "id": "adcfe4db425d0c14ea2398e6463e6550",
    "title": "甘州次韵题小蓬莱山馆词草后",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "新声吹入破讶天花，朵朵向空飞。怎愁浓似酒，才清似雪，语总依依。想见山桥水驿，到处遍留题。只有怀人梦，不隔东西。",
      "谁写莲台小影，更招呼明月，照彻沉迷。只吟情未了，中夜依林扉。管听取、旗亭传唱，绝胜它、丝绣上弓衣。商供养、碧落茶嫩，红豆花低。"
    ]
  },
  {
    "id": "adcfe4db425d0c149f545b4694d1f221",
    "title": "菩萨蛮 · 题天眉素春图",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "裙腰一带蘼芜草。山深那许红尘到。昨夜几丛开。月明人未来。",
      "云依花梦稳。梦入潇湘冷。何处著春愁。烟波只似秋。"
    ]
  },
  {
    "id": "adcfe4db425d0c149b02ba6dc101fee0",
    "title": "菩萨蛮",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "午窗人起桐影转。绿云覆满深深院。隔水一枝低。待他幺凤栖。",
      "小红呼不应。知去催春茗。最好晚凉生。玉箫吹一声。"
    ]
  },
  {
    "id": "adcfe4db425d0c144cad064de0475314",
    "title": "醉太平 · 题兰村湖上云萍图卷",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "山云水萍。风吹合并。多君乞取诗人。为西湖写生。",
      "苏堤月明。白堤柳横。秋光不异前尘。只寒山略青。"
    ]
  },
  {
    "id": "adcfe4db425d0c14fd0815a2007a0caf",
    "title": "金缕曲 · 花影同竹士作",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "到眼朦胧极。记宵来、墙阴帘角，似曾相识。四壁横陈扶不起，愁煞棱棱玉骨。讶消瘦、比侬还怯。枝叶模黏香气淡，恁空空、怎把秦宫活。工写照，五更月。",
      "浑身滴露何常湿。只无端、银灯狡狯，弄它明灭。几度临风教起舞，不管阿娇无力。怪一霎、将人抛撇。胡蝶绕阶栖未稳，怅成烟、紫玉谁能即。痴小婢，欲偷折。"
    ]
  },
  {
    "id": "adcfe4db425d0c14587a5da9d0d89caa",
    "title": "金缕曲 · 花魂同竹士作",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "何处寻君迹。怪春来、落红成阵，苦催离别。断只因风销为雨，受尽几番磨折。浑不信、呼之肯出。除却东皇幡一首，便上天、入地应难觅。来婉娩，去飘瞥。",
      "投笺曾向天公乞。好教他、封姨十八，深怜轻惜。彩胜高悬铃漫语，禁住声声檐铁。劝安稳、依栖香国。那用巫阳烦帝遣，有前生、胡蝶能相识。笑剪纸，计非得。"
    ]
  },
  {
    "id": "adcfe4db425d0c1428f7ff0faa4de1c6",
    "title": "减兰谢端和女史胡蝶椒囊之赠",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "春风吹送。昨夜蘧蘧先入梦。竟体氤氲。不是寻常花气熏。",
      "送椒无计。孤负锦囊亲赠与。忍偄轻焚。扣扣相依过一生。"
    ]
  },
  {
    "id": "adcfe4db425d0c14843da5373d12900b",
    "title": "菩萨蛮 · 题月季花神像",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "深红浅白番番换。生来不受春拘管。相对又思家。闺中曾种它。",
      "惜花情郑重。小倚阑干弄。侬意要亲攀，和伊簪两鬟。"
    ]
  },
  {
    "id": "adcfe4db425d0c144617769a06caa243",
    "title": "剪湘云兰舟居士写湘夫人于扇，雾鬓风鬟，飘飘有凌云之意，为填此解",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "螺髻堆烟，鮹衣剪雾。问踏浪呼龙，几度来去。木落天空秋渺渺，极目佳人何许。讶西风、寒到洞庭波，犹弄珠延伫。",
      "惆怅岸芷汀兰，寄愁无处。只月姊封姨，相伴容与。犀佩玲珑蛟带缓，约住巫云缕缕。颤芙蓉、仿佛降湘君，又神灵飘雨。"
    ]
  },
  {
    "id": "adcfe4db425d0c1491aeacd35c07807f",
    "title": "百字令题刘醇斋先生快晴小筑词后",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "天风海水，讶如椽大笔，压他秦柳。那得珍珠千万斛，撒向蛮笺乱走。手捉蛟虬，脚翻鹦鹉，当代知谁偶。狂吟高唱，一声声彻牛斗。",
      "休叹锈斧轻抛，朱门客散，云气成苍狗。馀事千秋夸盛业，金印何须悬肘。丝竹闲情，莼鲈俊味，天待公消受。旗亭画壁，谪仙也合低首。"
    ]
  },
  {
    "id": "adcfe4db425d0c14ab01f101c7e96190",
    "title": "百字令酬季湘夫人见和前韵之作，并乞题梅影图",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "秦楼天远，喜临风咳唾，都成珠玉。艳织回文清散雪，扫尽红尘十斛。倚月徘徊，折花供养，哪厌千回读。相思难寄，几宵梦绕金屋。",
      "谁怜吴市箫残，雕梁燕冷，江海频漂泊。极目夫人城在望，拼把受降城筑。咏絮情深，班荆缘浅，愁唱将离曲。画图无句，姮娥应笑人俗。"
    ]
  },
  {
    "id": "adcfe4db425d0c14f0c37eb8605081e6",
    "title": "百字令叠韵送淳斋先生之邗上，兼谢联额之赠",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "杖履春风，得几回亲侍，便歌折柳。只有芙蓉湖上月，随著文星西走。鹤馆听萧，荷塘打浆，合唤神仙偶。元龙气盛，高吟醉酌金斗。",
      "漫夸围解青绫，词翻红豆，画虎终疑狗。何意报琼重握管，不怕汗挥襟肘。笔势腾虹，墨光浮茧，福薄难消受。留公不住，花前再拜稽首。"
    ]
  },
  {
    "id": "adcfe4db425d0c14693ec781508f5cf3",
    "title": "百字令孙平叔孝廉招同竹士陪侍淳斋先生为管社之游，归述其胜，三叠前韵",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "拍天烟水，问何人十筑，遍栽杨柳。险绝独山门两扇，拦住太湖东走。环石为城，诛茅作屋，结构原非偶。此间小隐，折腰肯换升斗。",
      "最怜蟹簖连村，菱花拂棹，到处喧鸡狗。大好清风来四面，顿觉凉生双肘。螺髻千层，波涛万倾，把酒同消受。累侬神往，梦醒几度搔首。"
    ]
  },
  {
    "id": "adcfe4db425d0c1400a32d0ad6cf0f64",
    "title": "百字令酬淳斋先生见赠之作即次原韵",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "古人不作，笑纷纷馀子，浪夸绣虎。何幸洞庭张广乐，肯和萍州笛谱。宦海波平，英雄气敛，戏狎渔樵侣。梧窗把卷，吹来瑟瑟风雨。",
      "可惜弹铗偏迟，识荆已晚，未得侬梁庑。剩有小词供研削，乐府新题重补。骏骨徒存，娥眉羞画，入世谁堪语。埋忧无地，朗吟恨别诸赋。"
    ]
  },
  {
    "id": "adcfe4db425d0c1421c13d21cd92fdd0",
    "title": "百字令兰舟为盆石写照，玲珑入妙，嘱填此解",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "层峦叠嶂，怪秦人海上，驱之而走。幻成小有仇池穴，丘壑天生结构。青蚀苔痕，白蒸云气，皱瘦真无偶。瓦盆清供，论交惟尔还久。",
      "却喜泼墨随形，拈毫写照，排立苍髯叟。展卷芸窗相比并，便石也应点首。化讶通神，漱思砺齿，珍重藏怀里。癖逢米老，定教下拜求友。"
    ]
  },
  {
    "id": "adcfe4db425d0c14b177a380c5d287af",
    "title": "百字令季湘世姊索写梅花长卷，题此奉赠用前韵",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "几生修到，算梅花有福，得侬弄玉。只是清寒贫骨相，哪值珍珠百斛。挂月枝斜，扶烟影瘦，相伴人双读。道春去也，一分留贮金屋。",
      "侥幸雪立程门，经传马帐，画理时评拍。墨沈淋漓香满壁，颇忆快晴小筑。千点含愁，数行留别，好当阳关曲。前身漫拟，恐它姑射嫌俗。"
    ]
  },
  {
    "id": "adcfe4db425d0c14382c4985a99e5bc9",
    "title": "满江红 · 题姜冶夫晴郊放犊图",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "一抹浓阴，恰遮断、溪西茅屋。只白石、徜徉林下，独驱黄犊。千涧云迷斜照澹，十围柳卧春波绿。算眼前、受享几何人，田园福。",
      "尘十丈，京华毂。米五斗，天家禄。尽纷纷金紫，哪如君乐。扣角无歌栖隐好，耕烟有地平生足。况神仙、肘后授奇力，能医俗。"
    ]
  },
  {
    "id": "adcfe4db425d0c14bb54ed3fe909f64b",
    "title": "江神子归吴门舟中作",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "隔宵相约戴星行。醉难成。梦难成。草草妆梳、吹烛等鸡鸣。不是征人留不住，有无数，暗愁生。",
      "芙蓉湖水接天平。望归程。算归程。帆饱东风、已过短长亭。多谢龙山相送远，林缺处，一螺青。"
    ]
  },
  {
    "id": "adcfe4db425d0c14e4572dc402bfca80",
    "title": "忆旧游 · 题万小廉招香唤玉图",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "记钩帘待月，拣柳听莺，斟酌桥边。冷落清游兴，怎无端画里，重见钗钿。倚来六柱船窗，春水亦知怜。叹锦样韶光，销磨如此，要算神仙。",
      "歌声遏云住，讶花扶娇影，扇隔羞颜。谁写销魂意，便忘情似我，梦也缠绵。尊前按拍年少，况是杜樊川。只易惹愁生，灯凉酒醒风满天。"
    ]
  },
  {
    "id": "adcfe4db425d0c14602d2d9e54c6a7c3",
    "title": "高阳台",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "索笑拈花，怯寒避月，珊珊讶是飞仙。绿鬓垂丝，知它憔悴年年。漫言生小工愁甚，便无愁、瘦已堪怜。语凄然，为问同心，只有湘兰。",
      "昨宵梦去分明见，记倦眸剪水，芳气吹烟。空谷香清，哪容蝶绕裙边。几多幽怨凭谁诉，掩离骚、重整琴弦。笑人间，桃李寻常，并蒂争妍。"
    ]
  },
  {
    "id": "adcfe4db425d0c1422715462a8b22a04",
    "title": "留春令 · 自题画梅卷",
    "authorName": "王倩",
    "authorId": "adcfe4db425d0c14d1457b72d1457b72",
    "dynasty": "清",
    "content": [
      "雪压犹花，月斜自影，一枝谁折。梦醒罗浮，赚他翠羽，误报春消息。",
      "倚竹临溪风韵绝。索笑浑相识。美人何处，相思难寄，怕听高楼笛。"
    ]
  },
  {
    "id": "adcfe4db426d3c89bdf63992b9ea02d3",
    "title": "一斛珠 · 题瓶中桃花遗画",
    "authorName": "施绮",
    "authorId": "adcfe4db426d3c89d1457b72d1457b72",
    "dynasty": "清",
    "content": [
      "龙须马乳。垂垂一架珠无数。墙东谁种桃花树。荣不同时，翠蔓枯相附。",
      "锦浪江翻三月暮。兰闺折取铜瓶贮。写生妙笔芬芳吐。活色生香，花在人千古。"
    ]
  },
  {
    "id": "adcfe4db42af4c2a12f4d5daf0827a96",
    "title": "卜算子",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "风雨战帘旌，时值重阳近。谁植芭蕉此夜听，总是愁人境。",
      "胆怯怕黄昏，只有形和影。强背疏灯叠锦衾，心事如秋冷。"
    ]
  },
  {
    "id": "adcfe4db42af4c2ae78f81305cbaab80",
    "title": "行香子",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "闲拂冰弦，闷拂云笺。总无聊、狼藉愁年。黄昏小坐，白日闲眠。叹意阑珊，情萧索，恨缠绵。",
      "叶落阶前，烛剪窗边。较心愁、秋水长天。露凝鸳瓦，风扣鱼环。正桂飘香，人憔悴，月团圆。"
    ]
  },
  {
    "id": "adcfe4db42af4c2a528911cb441acd43",
    "title": "扫花游恨",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "沁心浃骨，总事与情违，酿成苦楚。江淹漫赋。算填胸满臆，古今无数。试问边鸿，错嫁明妃胡虏。更休语，有炼石女娲，此意无补。往事知几许。",
      "叹连理枝头，妒花风雨。谁怜不遇。问王郎怎解，谢娘佳句。已足伤心，莫说乌江项羽。三生误。望氤氲、何时低诉。"
    ]
  },
  {
    "id": "adcfe4db42af4c2a4ed90e165db17eef",
    "title": "一萼红",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "意阑珊。又黄花满地，零落不堪看。驹隙光阴，蟫仙事业，可怜人与秋残。对明月、前身休问，怕三生沦谪到尘寰。一寸柔肠，十年心事，几曲阑干。",
      "瘦觉西风都冷，正重阳过也，小阁轻寒。帘织新愁，屏围旧恨，一齐多缀眉端。三十六鸳鸯飞去，任台空玉镜冷孤鸾。谁念伤心匪偶，鸠凤相参。"
    ]
  },
  {
    "id": "adcfe4db42af4c2a8e91484487bb933a",
    "title": "眼儿媚",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "月斜楼角去迟迟。香满锁南枝。替花寥落，因春消瘦，也忒情痴。",
      "吟魂锁尽无人觉，长自独愁思。此情唯有，绿杨眼见，红烛心知。"
    ]
  },
  {
    "id": "adcfe4db42af4c2aed0c56ec64ec141f",
    "title": "瑞鹤仙",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "轻阴寒食近。又做冷欺花，几番风信。春情渐吹醒。",
      "看一株杨柳，眠还不稳。孤怀易感。眼前事、何堪重省。",
      "尽无聊、减字偷声，摹写一腔心影。",
      "沉闷。麋丸墨淡，虎仆毫尖，难题幽愤。莺慵蝶困。花间意，更休问。",
      "总三分春色，二分风雨，不敌十分长恨。任囊琴、挂壁年年，尘封玉轸。"
    ]
  },
  {
    "id": "adcfe4db42af4c2a3dab423111468354",
    "title": "南浦 · 秋水，用玉田韵",
    "authorName": "王韵梅",
    "authorId": "adcfe4db42af4c2ad1457b72d1457b72",
    "dynasty": "清",
    "content": [
      "枫冷落吴江，漾涟漪一镜，澄清初晓。云梦到潇湘，芙蓉外、一段清愁难扫。苍茫独立，半空飞下鱼云小。旧日莲塘零落尽，剩有蘋花蓼草。",
      "芦汀荻渚舟横，问季鹰归未，莼鲈误了。落日古荒湾，西风里，空溯浣衣人到。馀情渺渺，洞庭木叶波生悄。行遍陂塘三十六，消尽秋心多少。"
    ]
  },
  {
    "id": "adcfe4db42b1fa9ee5579647c4c2c229",
    "title": "洞仙歌 · 倚吴蘋香女士调并用原韵",
    "authorName": "秦霞",
    "authorId": "adcfe4db42b1fa9ed1457b72d1457b72",
    "dynasty": "清",
    "content": [
      "冰檐一角，正蜡残时候。帖帖春魂向人逗。尽沉吟，小月寒抱双肩，浑筛遍，水墨画绫衫袖。",
      "冬缸青入梦，起拂苔笺，揽取蟾光不盈手。悄影似窥人，女字横枝，讶今岁、与伊同瘦。待小轴犀帘唤寒簧，对雪北疏花，冷香先受。"
    ]
  },
  {
    "id": "adcfe4db431ec38996efc25968296719",
    "title": "解语花 · 咏牡丹",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "繁华独占，艳色无双，桃李春光贱。玉人情倦。东风里、锦帐半遮娇面。",
      "红深翠浅。似剪碎、断霞千片。应算来、倾国倾城，会向瑶台见。",
      "不放蜂偷蝶恋。倚新妆无语，浑是娇懒。惜春将半。",
      "销魂处、别有背人深愿。华年似箭。但岁岁、花时常健。",
      "休负他、酒满金樽，更画屏深院。"
    ]
  },
  {
    "id": "adcfe4db431ec389576b514998d2bdda",
    "title": "高阳台 · 咏水仙",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "衣缕春冰，香含暖玉，珊珊影隔帘栊。漫抚哀弦，芳心原自难同。凌波步、袜空遗恨，伴梅魂、淡月朦胧。一凭它、秾李夭桃，占尽东风。",
      "娇多不奈春寒重，更温泉浴罢，嫩日微烘。清绝无尘，羞随郑婢泥中。多情莫解明珠佩，问仙踪、何处相逢。剩当时、谢女前身，幽梦曾通。"
    ]
  },
  {
    "id": "adcfe4db431ec389522effdec183ab80",
    "title": "齐天乐 · 春雪",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "翠衾昨夜春寒重，朝来顿成凄冷。密护琼窗，轻霏玉屑，疑把梨魂唤醒。瑶华糁径。怕草色青青，惹人离恨。醉里凝眸，莫教颜色上青鬓。",
      "庭空风力似剪，玉梅休怨寂，飞去相趁。柳未三眠，春无一半，何事杨花成阵。飞霙弄暝。问谁向东皇，误传芳信。极目天涯，素娥羞避影。"
    ]
  },
  {
    "id": "adcfe4db431ec389cd0428b59644e460",
    "title": "江城子 · 落梅",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "风流空想寿阳春。唤梨云。梦难分。昨夜东风，庭院悄无人。倩影亭亭扶不起，珠委地，玉生尘。",
      "檀心一点倩谁温。怨黄昏。拭啼痕。月地云阶，何处觅香魂。记否那回曾索笑，深雪里，掩重门。"
    ]
  },
  {
    "id": "adcfe4db431ec389f65d425c10149f28",
    "title": "南楼令自题小影兼怀侍萱、仲萱小姑",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "前梦去匆匆。情怀谁与同。倚屏山、两个愁侬。何事近来消瘦甚，已非复、旧时容。",
      "相对不言中。愁多意自慵。更休教、弃掷尘封。它日彩云难觅处，好留与、识春风。"
    ]
  },
  {
    "id": "adcfe4db431ec389e3ff76a4520d9dd0",
    "title": "祝英台近",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "惜匆匆，分手易，寂寞怨朝暮。几日东风，春色顿如许。探芳旧约蹉跎，六桥烟柳，未识我、别时情绪。",
      "泪如雨。一枝欲寄凭谁，相对更无语。水远山长，空赋断肠句。怜它一段幽香，绣帏今夜，能否伴、梦魂飞去。"
    ]
  },
  {
    "id": "adcfe4db431ec389e429ae79a7e58bc1",
    "title": "如梦令",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "春色渐归芳树。愁思暗和疏雨。莫去倚阑干，帘外轻寒如许。",
      "无语。无语。谁识此时情绪。"
    ]
  },
  {
    "id": "adcfe4db431ec389a99116b080653d38",
    "title": "摸鱼儿 · 寄怀侍萱小姑",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "忆当初、绮窗朱户，妆成青镜同照。而今久作关山隔，空有梦魂飞绕。千里道。曾记得、梁园是我儿时到。风清月好。想酒满金樽，香浓宝鼎，随意寄吟啸。",
      "年来事，应愧浮生草草。新愁添得多少。良辰胜景偏怊怅，减却旧时怀抱。还自笑。笑倚遍新声，总是相思调。鱼沉雁杳。已几度春残，几番花落，幽恨有谁晓。"
    ]
  },
  {
    "id": "adcfe4db431ec389ee89033931c21e33",
    "title": "声声慢 · 寄怀仲萱小姑",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "听残梅雨，立尽桐阴，无聊静掩房栊。倦倚屏山，钗横欲整还慵。销魂怕提前事，恼兰舟、催发匆匆。从别后，任罗衣香褪，宝镜尘封。",
      "肠断吹箫院落，自伊人去也，烟锁苔空。明月樽前，相思两处应同。休教为侬憔悴，劝加餐、锦字常通。空极目，渺天涯、云水万重。"
    ]
  },
  {
    "id": "adcfe4db431ec38930e39efd8db0d0c1",
    "title": "虞美人 · 前题",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "当时玉笛红窗里。不识愁滋味。无端一别各西东。负了阑干几度、月明中。",
      "年来折尽离亭柳。赢得人消瘦。云山总是万重遮。昨夜相思有梦、到天涯。"
    ]
  },
  {
    "id": "adcfe4db431ec389293cbaa2c122fab8",
    "title": "长亭怨慢",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "正三月、落花飞絮。岁岁魂销，绿波南浦。剩有红笺，断肠留得断肠句。一江春水，量不尽、情如许。欲别更徘徊，但泪眼、盈盈相觑。",
      "日暮。纵归舟不远，已抵万重云树。无眠强睡，怕辜负、翠衾分与。想别后、独自归来，对罗帐、凄凉谁语。只两地相思，挑尽一灯疏雨。"
    ]
  },
  {
    "id": "adcfe4db431ec38983e96f4dea245e84",
    "title": "洞仙歌 · 寄静台主人",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "无端一别，隔云山千里。锦字缄愁倩谁寄。算浮生、总是会少离多，盼负却、灯下花前月底。",
      "记曾留后约，何事蹉跎，冷落银屏旧时意。寄语远游人、知否闺中，空望断、归舟天际。更莫问、相思几多深，也不说、相思这般滋味。"
    ]
  },
  {
    "id": "adcfe4db431ec389154effbdeb96764c",
    "title": "浪淘沙",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "记得昔同游。杨柳湾头。落花流水两悠悠。莫道春愁禁不起，还是春愁。",
      "欸乃橹声柔。梦也难留。轻寒翠被冷香篝。睡起斜阳明雉堞，错认杭州。"
    ]
  },
  {
    "id": "adcfe4db431ec3892ae5c8af961bd8c2",
    "title": "浪淘沙 · 七夕",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "风紧暮云浮。独倚危楼。伤心转自恨牵牛。何事聘钱偿未得，岁岁离愁。",
      "佳节喜逢秋。灵鹊桥头。银河风浪夜悠悠。莫道人间容易别，天上难留。"
    ]
  },
  {
    "id": "adcfe4db431ec389606d191e317b5a1c",
    "title": "青玉案",
    "authorName": "俞绣孙",
    "authorId": "adcfe4db431ec389d1457b72d1457b72",
    "dynasty": "清",
    "content": [
      "一樽浅注菖蒲绿。渐醉倚、屏山曲。戏绾彩丝长命续。瑶阶烟草，翠帘风竹，庭院清无俗。",
      "轻衫乍换冰绡縠。也不学、新妆束。午睡醒来钗坠玉。联吟人去，对花人独，归燕梁间宿。"
    ]
  },
  {
    "id": "adcfe4db439c26211368c914021ffea2",
    "title": "临江仙",
    "authorName": "鲍淑媚",
    "authorId": "adcfe4db439c2621d1457b72d1457b72",
    "dynasty": "清",
    "content": [
      "宝篆烟微香细细，绣馀闲倚银屏。郎来带到月华明。海棠枝上，一半碧云横。",
      "相对吟诗诗未稳，窗前花影亭亭。隔墙何处度歌声。帘儿下了，还恐峭寒生。"
    ]
  },
  {
    "id": "adcfe4db43ac725a415d41bdead08434",
    "title": "谒金门",
    "authorName": "周琼",
    "authorId": "adcfe4db43ac725ad1457b72d1457b72",
    "dynasty": "清",
    "content": [
      "风屑屑。吹冷一帘新月。深院蔷薇和影折。兜裙红刺审。",
      "昨夜露浓苔滑。早又残花浓叶。闲倚红窗寻绿蝶。掀帘银蒜揭。"
    ]
  },
  {
    "id": "adcfe4db43ac725afb933c41b95528a1",
    "title": "昭君怨 · 咏镜",
    "authorName": "周琼",
    "authorId": "adcfe4db43ac725ad1457b72d1457b72",
    "dynasty": "清",
    "content": [
      "一片青铜如月。照出妾颜如雪。雪月两堪夸。胜如花。",
      "背地檀郎情顾。恰似鸳鸯两个。含笑倚郎肩。月中仙。"
    ]
  },
  {
    "id": "adcfe4db43ac725adbb146fddf233291",
    "title": "浣溪沙 · 纤手",
    "authorName": "周琼",
    "authorId": "adcfe4db43ac725ad1457b72d1457b72",
    "dynasty": "清",
    "content": [
      "嫩玉纤纤整素弦。惯弹别鹄最堪怜。几回私语把衣牵。",
      "爱插鲜花时掠鬓。怕沾飞絮故掀帘。漫笼双袖倚阑干。"
    ]
  },
  {
    "id": "adcfe4db442b079f1ad8d3766fa34848",
    "title": "菩萨蛮 · 送春",
    "authorName": "汪清",
    "authorId": "adcfe4db442b079fd1457b72d1457b72",
    "dynasty": "清",
    "content": [
      "杜鹃一夜啼成血。声声只是伤春别。强起倚帘栊。关心数落红。",
      "东风吹绿草。绿遍江南道。道上柳花飞。春归侬未归。"
    ]
  },
  {
    "id": "adcfe4db442b079ff32f182e1ca0fedf",
    "title": "浣溪沙",
    "authorName": "汪清",
    "authorId": "adcfe4db442b079fd1457b72d1457b72",
    "dynasty": "清",
    "content": [
      "倚遍阑干夜色寥。月明清露湿轻绡。一帘香气篆烟消。",
      "庭院落花还寂寂，江南归梦转迢迢。销魂何处玉人箫。"
    ]
  },
  {
    "id": "adcfe4db442b079ff32f182e985ce4e7",
    "title": "浣溪沙",
    "authorName": "汪清",
    "authorId": "adcfe4db442b079fd1457b72d1457b72",
    "dynasty": "清",
    "content": [
      "帘影垂垂扬绿波。困人天气正清和。春衫新换碧纹罗。",
      "诗思每因啼鸟乱，闲情还比落花多。日长无计奈愁何。"
    ]
  },
  {
    "id": "adcfe4db442b079f64bc0263e26336f1",
    "title": "满江红 · 题张璚隐舍人《长毋相忘室填词图》",
    "authorName": "汪清",
    "authorId": "adcfe4db442b079fd1457b72d1457b72",
    "dynasty": "清",
    "content": [
      "展卷长吟，满纸上、啼痕狼藉。叹斯人、孤闱旅馆，悲秋嗟别。青鬓安仁凋几许，伤神奉倩哀何极。怅飞琼，归逐彩云空，难寻觅。",
      "春去也，芳华歇。人去也，音尘隔。况风帘梧影，倍增萧瑟。彩笔休题描黛事，灵香恨少还魂术。按红牙，一曲谱离鸾，声呜咽。"
    ]
  },
  {
    "id": "adcfe4db4470175bd9d3935a73bc02b4",
    "title": "海棠春 · 春晓",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "暖香萦梦春将晓。小院静、曲房深窈。翠幕一重重，哪有东风到。",
      "半醒半睡闻啼鸟。似报我、海棠开了。检点梦如何，约略春多少。"
    ]
  },
  {
    "id": "adcfe4db4470175b64def99772ba149b",
    "title": "醉花阴 · 春暮",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "风卷残红和梦碎。梦也伤憔悴。追想梦如何，梦不分明，梦醒还如醉。",
      "夕阳影里重门闭。别有销魂地。怎样卜销魂，要不销魂，恨少留春计。"
    ]
  },
  {
    "id": "adcfe4db4470175bb0b8d2470d43684a",
    "title": "醉花阴 · 暮春日，谨步家慈原韵",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "覆地绿云圆又碎。花比人憔悴。小语问东君，一片红情，夕照能留未。",
      "闲愁黯黯窗纱闭。悔识诗中味。若不为聪明，明岁春归，省却伤心泪。"
    ]
  },
  {
    "id": "adcfe4db4470175bfc29e6cd222f7cf0",
    "title": "金缕曲 · 送春",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "此恨真千古。忍匆匆、临歧把酒，送春归去。几曲阑干闲倚遍，总是没情少绪。但望里、夕阳无语。残梦一丝风剪断，问谁为、题破伤心句。此别也、嗟何遽。",
      "画楼无计留春住。尽销魂、红稀绿暗，美人迟暮。芳草连天天接水，更隔几重云树。君莫问、春归之路。流水落花遭小劫，算人间、天上无凭据。此去也，归何处。"
    ]
  },
  {
    "id": "adcfe4db4470175b3d4f3470a2063f94",
    "title": "高阳台 · 忆梅",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "寂寂闲庭，愔愔小院，东风消息沉沉。月地云阶，去年想到如今。婵娟别后期无恙，奈近来、连日春阴。最愁它，冷尽芳魂，酸尽芳情。",
      "孤村何处吟魂渺，记残宵有梦，流水无心。惨惨凄凄，几回觅觅寻寻。笛声吹落空山月，梦回时、独自沉吟。怕来迟，花怨蹉跎，人怨飘零。"
    ]
  },
  {
    "id": "adcfe4db4470175b223714fe8168fbbf",
    "title": "高阳台 · 忆兰",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "声咽瑶琴，梦回远水，空教立尽斜阳。渺渺予怀，所思雾袂风裳。心情欲托春风诉，怕春风、不到潇湘。悄无言，一度沉吟，一度思量。",
      "闲窗读遍离骚句，向香边摩拟，画里猜详。一往情深，美人宛在中央。碧云飞去秋无迹，又依稀、月淡烟凉。尽销魂，幽抱谁通，幽怨谁偿。"
    ]
  },
  {
    "id": "adcfe4db4470175b0687e7110e9b8849",
    "title": "离亭燕初夏病起",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "又是三春过了。纨扇罗衫试到。半晌倚栏神思倦，不耐侍儿言笑。树影绿成云，红漏几丝斜照。",
      "帘外湘波渺渺。帘底愁人悄悄。自是病多无好梦，梦也乱如芳草。小院静愔愔，忽被棋声惊觉。"
    ]
  },
  {
    "id": "adcfe4db4470175b86466cf5611be837",
    "title": "望湘人 · 秋意",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "渐秋容黯淡，秋气寂廖，断烟疏雨时候。落叶敲窗，乱峰锁梦，梦与叶声同坠。病感三分，二分中酒，一分憔悴。听雁声、远过潇湘，暗把秋魂惊碎。闲上高楼独倚。",
      "正秋风袅袅，洞庭波矣。叹吟到离骚，怅望雾鬟云髻。夕阳林杪，暮云天际。一片苍凉之意。目渺渺、不见湘君，岸草汀兰谁寄。"
    ]
  },
  {
    "id": "adcfe4db4470175b77a8b6a183fee578",
    "title": "望湘人 · 染指",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "觑纤长指爪，未褪嫣痕，女儿花又开遍。懒理金针，慵抽彩笔，爱傍芳丛频捡。小摘繁英，细删攒蒂，轻研霞片。卷袖罗、蘸上春葱，仿佛珊瑚成串。多少深闺兰媛。",
      "惯灯前月下，比评深浅。认红豆初拈，几误鹦哥偷咽。金盆和露，玉纤流艳。染了又重染。怪小婢、道是啼痕，一样凝成红点。"
    ]
  },
  {
    "id": "adcfe4db4470175b85bed306a8b9e990",
    "title": "壶中天花影",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "移来画里，看亭亭袅袅，东风难卷。帘角墙阴曾省识，横把月明界断。如此朦胧，者般黯淡，幽梦谁为伴。悄然无语，夜深飞上窗畔。",
      "遥忆几曲栏杆，几重台榭，几处闲庭院。非雾非烟香气袭，望去模糊一片。满地春痕，露凉风紧，心事添凄惋。西楼月落，化为云气而散。"
    ]
  },
  {
    "id": "adcfe4db4470175b72f5a81d9839ecdc",
    "title": "壶中天花光",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "百花丛里，看神光离合，共矜明媚。晕入东风春欲笑，不定香痕如水。暖处扬辉，晴边散彩，天气浓于醉。看朱成碧，倏而非紫非翠。",
      "闻说绮陌芳尘，艳魂飞处，荡得春阴碎。一队钿车相照耀，人果能如花否。作意摇红，牵情漾碧，那解伤憔悴。饧箫休弄，恐将霞影惊坠。"
    ]
  },
  {
    "id": "adcfe4db4470175ba3aaacbddba89709",
    "title": "壶中天花魂",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "落花堆里，剩半丝一缕，呼之欲出。人在小窗扶病起，恍惚似闻声息。玉已成烟，香拼化土，此恨终难灭。苔荒院冷，知它多少凄咽。",
      "堪叹从古佳人，几多艳魄，曾与君同劫。回首淡烟凉月夜，春梦了无痕迹。悄悄冥冥，酸酸楚楚，偷向墙阴泣。晓风吹散，却从何处寻觅。"
    ]
  },
  {
    "id": "adcfe4db4470175bef7215916b9baeb8",
    "title": "壶中天花梦",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "一痕飘渺，怕凌空化作，彩云飞去。蝴蝶多情先入梦，暗把香魂留住。风击难圆，雨淋易碎，侬愿无风雨。睡乡安否，莫教迷却归路。",
      "幽绝小院回廊，月华满地，花似人无语。露重烟浓扶不起，春在最凄迷处。旧事朦胧，芳情摇漾，香雾空蒙护。夜凉如水，推窗犹恐惊汝。"
    ]
  },
  {
    "id": "adcfe4db4470175beced4de4dd059fb4",
    "title": "壶中天花气",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "春愁未醒，忽春风吹送，春情如水。春浅春深春不觉，暗袭春人衣袂。春思朦胧，春魂淡宕，春梦霏霏坠。日高春暖，晓莺啼破春睡。",
      "堪爱阑亚凭香，帘低浮艳，画到空蒙际。一片浓芬无著处，散入碧纱窗里。不是旃檀，并非沈速，薰遍繁华地。隔墙邻女，可曾猜是花气。"
    ]
  },
  {
    "id": "adcfe4db4470175bada6dee4e3d0bb64",
    "title": "壶中天花愁",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "花开花谢，算年年总被，东君耽误。欲说平生多少憾，提起不胜酸楚。几日芳菲，几番摇落，几度惊风雨。夕阳影里，荣华如水流去。",
      "知否我自春来，为花憔悴，未忍和花诉。花果聪明应会得，只恐忧伤情绪。病里春残，酒边梦绕，梦醒春何处。绿凄红惨，有怀难向人语。"
    ]
  },
  {
    "id": "adcfe4db4470175b6bc4eea8a9eb57ea",
    "title": "点绛唇 · 初夏夜作",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "新月如钩，画帘倒影云拖地。二分还未。未有团圆意。",
      "冷侵吟魂，悄向栏杆倚。花阴底。落红堆砌。一阵东风起。"
    ]
  },
  {
    "id": "adcfe4db4470175be40fc9de18dd56f1",
    "title": "忆秦娥 · 春雨",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "东风急。雨声才止西风接。西风接。吹将泪点，隔窗同滴。",
      "梦中问讯春消息。依稀听得凋零极。凋零极。觉来无语，又成凄咽。"
    ]
  },
  {
    "id": "adcfe4db4470175bf8fb2b5800e64adc",
    "title": "高阳台 · 题小青“瘦影自临春水照”图",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "一种愁容，十分病态，可曾真个痴心。强整新妆，东风独自沉吟。无情有憾谁人见，只一池、春水分明。冷清清，庭院深深，杨柳阴阴。",
      "天荒地老寻常事，算人间只有，此憾难平。薄命红颜，枉教占断才名。伤心我亦工愁者，向画中、订个知音。愿从今，卿自怜侬，侬自怜卿。"
    ]
  },
  {
    "id": "adcfe4db4470175b2b24e178a02d2cfd",
    "title": "如梦令 · 戏题团扇六首",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "素练裁成团扇。新样十分圆满。试向掌中擎，明月全身都现。",
      "如面。如面。只当素娥相见。"
    ]
  },
  {
    "id": "adcfe4db4470175b2b24e17872a79ef2",
    "title": "如梦令 · 戏题团扇六首",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "泼墨亲描团扇。聊把病怀消遣。画出牡丹枝，不耐粉匀脂染。",
      "清减。清减。添了一分妍倩。"
    ]
  },
  {
    "id": "adcfe4db4470175b2b24e17864497f72",
    "title": "如梦令 · 戏题团扇六首",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "彩笔闲题团扇。小院日长门掩。不写古人诗，须要别开生面。",
      "翻遍。翻遍。几曲小词香艳。"
    ]
  },
  {
    "id": "adcfe4db4470175b2b24e1789b58b36b",
    "title": "如梦令 · 戏题团扇六首",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "手弄生绡团扇。风动藕花乡遍。病后减容光，羞说芙蓉娇面。",
      "斜掩。斜掩。恐被采莲人见。"
    ]
  },
  {
    "id": "adcfe4db4470175b2b24e178b24430dc",
    "title": "如梦令 · 戏题团扇六首",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "皎洁最怜团扇。伴我小庭深院。一夕起秋风，凉意暗中吹遍。",
      "绿浅。绿浅。再隔几时相见。"
    ]
  },
  {
    "id": "adcfe4db4470175b2b24e178f2c0c0e2",
    "title": "如梦令 · 戏题团扇六首",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "不是班姬团扇。不是芳姿便面。却是广寒人，亲剪一层雪片。",
      "消遣。消遣。小字自家题遍。"
    ]
  },
  {
    "id": "adcfe4db4470175bb54e3bc3ebeaa99c",
    "title": "湘月题绘秋图",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "秋之为气，有千变万化，人怎描得。不道寥寥数笔里，竟把精神传出。冷月无声，寒烟有影，摄起秋魂魄。此中清景，算来只我能识。",
      "楼上一带湘帘，湘帘不卷，楼下湘波白。不尽寒流去渺渺，倒浸银河无色。桐树中间，芭蕉侧畔，添座湖山石。绿窗休闭，待侬一梦飞入。"
    ]
  },
  {
    "id": "adcfe4db4470175b1f0438a1f388bef6",
    "title": "疏影 · 题沈竹斋太守元配阮恭人“横琴坐月图”遗照，即用太守悼亡原韵。",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "琴横凡玉。恁思归操里，□出离鹄。变徽声中，弹断幺弦，长康妙笔难续。多情只有姮娥影，尚隔著、烟林窥绿。料得它、碧海青天，也惜瘦腰人独。",
      "犹记扬州旧梦，宝窗共写韵。争刻吟烛。尺幅摹愁，此日情怀，凄入庾郎心曲。洞房已绝琅璈响，痛尚列、哀丝豪竹。恐一时、误触泠泠，惊起又披横幅。"
    ]
  },
  {
    "id": "adcfe4db4470175bcb27f6d9a706cc59",
    "title": "菩萨蛮 · 钩月将沉，窗灯未灺，仿回文体填此，以遣旅况。",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "月钩如傍栖禽宿。宿禽栖傍如钩月。门掩又黄昏。昏黄又掩门。",
      "碧纱窗影叠。叠影窗纱碧。扶梦旅灯孤。孤灯旅梦扶。"
    ]
  },
  {
    "id": "adcfe4db4470175ba1c149f49e6b673c",
    "title": "念奴娇 · 为声甫甥题“戏猫仕女图”",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "披图一笑，试从头认取，画中佳丽。滴粉搓酥娇品格，更著堆云双髻。宜喜宜嗔，十三十四，正是芳年纪。可怜时候，耐人多少寻味。",
      "底事不绣鸳鸯，不调鹦鹉，不把鹍弦理。象管鸾箫都不按，只抱狸奴闲戏。睛点寒金，体团温玉，爪扑香怀里。翻残棋局，唐宫旧事犹记。"
    ]
  },
  {
    "id": "adcfe4db4470175bd5e42b04bb79ac54",
    "title": "虞美人 · 又题“双美月明放棹图”",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "一规圆月当头照。月底飞兰棹。谁家两美结同心。痴向水中共把、月痕寻。",
      "烟波无计吟怀渺。一舸凉云罩。不知何处藕花林。舣向绿杨影里、且消停。"
    ]
  },
  {
    "id": "adcfe4db4470175bbe1d22440a864271",
    "title": "虞美人 · 为海昌曹紫贵上舍题“美人笑拈红豆图”",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "漫同北地燕子比。吟箧频年寄。千般旖旎万般娇。真个芙蓉如面、柳如腰。",
      "搓酥滴粉埋香腻。南国多佳丽。无言已足惹魂销。那更笑拈红豆、把人撩。"
    ]
  },
  {
    "id": "adcfe4db44bfea15ded5296f1122f386",
    "title": "鹧鸪天 · 题平原店壁",
    "authorName": "姑苏女子",
    "authorId": "adcfe4db44bfea15d1457b72d1457b72",
    "dynasty": "清",
    "content": [
      "弱质深闺十六年。娇羞未敢出堂前。眉颦远道悲新柳，袖卷轻尘拥翠鬟。",
      "肠欲断，意悬悬。举头何处是乡关。临妆莫遣红颜照，收拾菱花把剑弹。"
    ]
  },
  {
    "id": "adcfe4db44e3137b4673f510c2228986",
    "title": "凤凰台上忆吹箫",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "燕妒身材，莺偷喉舌，妆成千种风流。把画帘高卷，拥出秦楼。手抱琵琶轻拨，弹不尽、旧恨新愁。一般是，鸾飘凤泊，不必江州。",
      "回眸。曲阑干外，青琐闼仙郎，笑整鹴裘。想酒阑灯灺，艳福曾修。一自凰池抛却，孤负了、檀板清讴。销魂处，惟将画图，约略前游。"
    ]
  },
  {
    "id": "adcfe4db44e3137b36f098848e7afe7a",
    "title": "金缕曲",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "海外云帆到。盼凉秋、香轮宝马，玉人来早。谁料丁沽西风恶，吹散巫云飘渺。只十日、红消香耗。陡使绮怀无聊赖，莽天涯、何处寻芳草。思旧事，愁如捣。",
      "南天烽火何时扫。忆频年、漂流穷海，结庐荒岛。乍逗河阳春消息，无奈名花便稿。剩膝下、金銮娇小。纵使玉箫重来日，想韦皋、应已年华老。空辗转，系怀抱。"
    ]
  },
  {
    "id": "adcfe4db44e3137b4a323df2d27c3b8d",
    "title": "蝶恋花 · 题蒯子范太守行看子",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "大好梧桐庭院里。修竹娟娟，几席凉于水。扫地焚香闲坐此。韦苏州后先生矣。",
      "老带庄襟谁得似。一片冰心，写上云蓝纸。看取方池清见底。亭亭立者花君子。"
    ]
  },
  {
    "id": "adcfe4db44e3137b36f0988429c04bfa",
    "title": "金缕曲",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "appreciation": "此词惜春抒怀。上片写絮飞花落，春归匆匆。痴儿有感年华，写出伤心句。下片作者广其意。休道春归太遽，凭彩笔玉管，绾留春住。通篇清新雅致，别具风格。",
    "content": [
      "花信匆匆度。算春来、懵懂一醉，绿阴如许。万紫千红飘零尽，凭仗东风送去。更不问、埋香何处。却笑痴儿真痴绝，感年华、写出伤心句。春去也，哪能驻。",
      "浮生大抵无非寓。漫流连、鸣鸠乳燕，落花飞絮。毕竟韶华何尝老，休道春归太遽。看岁岁、朱颜犹故。我亦浮生蹉跎甚，坐花阴、未觉斜阳暮。凭彩笔，绾春住。"
    ],
    "annotation": [
      "瞢腾：朦胧迷糊。",
      "遽：疾，速。",
      "蹉跎：失时，虚度光阴。",
      "绾：旋绕打结。"
    ]
  },
  {
    "id": "adcfe4db44e3137b0186be5bf867292b",
    "title": "虞美人 · 晴湖",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "晓烟乍破青山醒。镜里明妆靓。迷离金碧滉楼台。不信人间此外、有蓬莱。",
      "画船箫鼓时来往。绿水春摇荡。迟迟听彻凤林钟。要看斜阳一抹、上雷锋。"
    ]
  },
  {
    "id": "adcfe4db44e3137b0186be5b1a731bd7",
    "title": "虞美人 · 晴湖",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "乱珠点点抛来疾。山气浓于墨。眼前何处认南屏。但见空蒙远水、接天青。",
      "兰桡整日堤边歇。谁更携游屐。烟蓑雨笠坐孤蓬。只好红衣画个、老渔翁。"
    ]
  },
  {
    "id": "adcfe4db44e3137b0186be5b237cc70c",
    "title": "虞美人 · 晴湖",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一轮乍透疏林缺。洗尽人间热。湖心亭上倚阑干。便觉琼楼玉宇、在尘寰。",
      "树阴满地流萍藻。夜静光愈皎。天心水面两相摩。时有银刀拨刺、跃金波。"
    ]
  },
  {
    "id": "adcfe4db44e3137b0186be5b25f9c244",
    "title": "虞美人 · 晴湖",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "青山一夜头都白。大地琼瑶积。玉龙百万戏长空。只剩红墙半角、是行宫。",
      "何人载酒来相就。要与严寒斗。堤边几树老槎枒。误认疏疏落落、尽梅花。"
    ]
  },
  {
    "id": "adcfe4db44e3137bad2d1d574871ccaf",
    "title": "浣溪沙 · 苦雨不止，闺人剪纸作妇人持帚向天，曰扫晴娘。偶为赋之",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "吴带曹衣自转旋。墙边屋角斗婵娟。彩绳浑似舞秋千。",
      "甘作吴宫箕帚妾，羞为巫峡雨云仙。扫开宿雾见青天。"
    ]
  },
  {
    "id": "adcfe4db44e3137b45717b6903b632b3",
    "title": "江城子 · 王臣留别",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "沅兰澧芷赋南游。路悠悠。不胜愁。赖有故人、情重代绸缪。家室艰难无限事，嗤仲路，只轻裘。",
      "飘然书卷客荆州。尽可留。更无忧。十幅蒲帆、遍访洞庭秋。他日归来同话旧，歌郢曲，答齐讴。"
    ]
  },
  {
    "id": "adcfe4db44e3137b45717b6910d91fb0",
    "title": "江城子 · 王臣留别",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "萍踪来往本无期。望临淄。意迟迟。犹恐素衣、此去化为缁。试上牛山高处望，尘扰扰，欲何之。",
      "齐廷积习竟如斯。逐毫厘。较铢锱。井上余甘、半李欲贻谁。差喜辟纑贤妇在，长共隐，莫相离。"
    ]
  },
  {
    "id": "adcfe4db44e3137b45717b699c6e9ba1",
    "title": "江城子 · 王臣留别",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "十年驰逐上年场。左牵黄。右擎苍。笑叱於菟、不异槛中羊。一自闭门称善士，将旧事，负苍茫。",
      "忽闻雄啸发高冈。鬓虽霜。臂犹强。杆木随身、作戏且逢场。为语诸君休笑我，怜故态，老奴狂。"
    ]
  },
  {
    "id": "adcfe4db44e3137b45717b696a821111",
    "title": "江城子 · 王臣留别",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "自随车马走城碝。路回沿。草芊绵。几处荒丘、零落半为田。蝼蚁王侯真一例，惟蔓草，与荒烟。",
      "何如饮啄且随缘。野花前。夕阳边。冷炙残杯、无日不陶然。试问城中诸显者，同一醉，竟谁贤。"
    ]
  },
  {
    "id": "adcfe4db44e3137b5ecb6fa15b6cd5d7",
    "title": "多丽",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "恨无端，青齐留滞频年。把皴毫、东涂西抹，妆台不画春山。步微波、何来罗袜，凝香雾、那见云鬟。朱染嫌丹，粉敷太白，描摹费尽衍波笺。向台畔、悄无人处，一幅自偷看。谁堪比，飞琼天上，弄玉人间。",
      "感君王、垂情下问，离怀未语先酸。掷华年、斗鸡走狗，怨遥夜别鹤离鸾。云想衣裳，花如人面，箫郎下笔倍增妍。从今后、春风图画，稷下定传观。还愁被、滑○齐赘，看煞婵娟。"
    ]
  },
  {
    "id": "adcfe4db44e3137b40acf778ea19e258",
    "title": "蓦山溪 · 与内子同至西湖诂经精舍作",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "琴书跌宕，老作西湖长。精舍对南屏，好览遍、云山苍茫。年年浪迹，未辨钓鱼船，湖楼上，秋容爽，聊寄烟波想。",
      "烟波淡荡，容得闲鸥两。入道是刘樊，愧草草、未离尘网。旧游如梦，过眼不须提，摇双桨，同游赏，粗不浮生枉。"
    ]
  },
  {
    "id": "adcfe4db44e3137b0e64a1faada09f74",
    "title": "醉花阴 · 咏自鸣钟",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "轧轧声中昏又晓。暗运机关巧。帘幕寂无人，忽听叮咚，幽梦惊回悄。",
      "金针镇日冰轮绕。旋转何时了。莫道不销魂，听取声声，只是催人老。"
    ]
  },
  {
    "id": "adcfe4db44e3137bc97d4d422ab3744c",
    "title": "玉蝴蝶 · 秋宵不寐，灯下偶成。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一夜西风萧瑟，天涯芳草，定自阑珊。才了春愁，秋恨又上眉端。漏迟迟、声低易断，灯黯黯、花小难圆。起凭栏。月华满地，寒透屏山。",
      "年年。鸟啼花落，旧游如梦，旧梦如烟。对酒当歌，镜中非复少时颜。碧霄迥、琼楼何处，红桥远、玉笛谁边。不成眠。且将苦语，谱入哀弦。"
    ]
  },
  {
    "id": "adcfe4db44e3137bf69b27bdd67a05aa",
    "title": "扫花游雷锋",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "阿师老矣，想卓锡空山，更无俦侣。鬝头健举。笑枯禅不死，半空撑柱。破了袈裟，一抹斜阳艳补。问神悟。奈千载寂寥，铃铎无语。",
      "临水高几许。化丈六金身，踏波而舞。废兴无数。叹黄妃旧珑，已无寻处。绝顶春回，尚有桃花乱吐。倩迦叶，向空中、笑而拈取。"
    ]
  },
  {
    "id": "adcfe4db44e3137bf69b27bd3b29f1fa",
    "title": "扫花游雷锋",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "是何楚楚，看绰约凌空，藐姑仙子。圣湖见底，宛新妆对镜，铅华都洗。雨态云容，化作阑干泪水。暮烟紫。算描就翠娥，眉妩娇细。",
      "红袖天外倚。问上界高寒，可能禁此。伶仃钿珥。压人间万种，等闲罗绮。独立空山，剩有神尼唤姊。肯容易，嫁东风、石尤夫婿。"
    ]
  },
  {
    "id": "adcfe4db44e3137bd9eddd9b091c4233",
    "title": "琐窗寒 · 咏骨牌",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "片片雕成，星星点就，绮窗游戏。精莹可爱，雅称玉人纤指。听玲琅、摩挲几回，大家促坐湘帘底。早两三细数，高擎仙掌，怕人偷视。雕几。",
      "清于水。苑错落敲棋，竹声更脆。三长四短，漫把闲愁句起。卜相逢、团栾聚头，有时巧合心暗喜。愿欢情、地久天长，莫学幺弦细。"
    ]
  },
  {
    "id": "adcfe4db44e3137b8fea299cffefbe4b",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "乘轩建牙。金张世家。五侯门第豪奢。听喧喧鼓笳。",
      "华堂日斜。朱门暮鸦。北邙华表如麻。看斑斑土花。"
    ]
  },
  {
    "id": "adcfe4db44e3137b8fea299c7a0e30a7",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "铜山邓通。珊瑚石崇。银屏金屋春风。在瑶台几重。",
      "歌阑舞终。尊中酒空。旧时珠履无踪。掩门庭落红。"
    ]
  },
  {
    "id": "adcfe4db44e3137b8fea299c564e949b",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "燕山勒铭。云台写形。麒麟高阁标名。大将军卫青。",
      "功高谤生。菹韩醢彭。青门一叟伶仃。旧通侯邵平。"
    ]
  },
  {
    "id": "adcfe4db44e3137b8fea299c530befda",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "名高斗山。身驰貊蛮。文章经术流传。望龙门在天。",
      "名山太寒。遗书半残。讲堂蔓草荒烟。问儿孙执鞭。"
    ]
  },
  {
    "id": "adcfe4db44e3137b8fea299c8b3ff041",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "春风玉珂。霓裳大罗。曲江杏宴笙歌。举贤良制科。",
      "眉庞鬓皤。文园卧疴。少年三五蹉跎。早衰残阿婆。"
    ]
  },
  {
    "id": "adcfe4db44e3137b8fea299c3e7ea79b",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "幽并少年。烹肥击鲜。簿楼一掷金千。向倡家醉眠。",
      "头颅半斑。交游渐阑。嶙峋骏骨谁怜。老英雄抱关。"
    ]
  },
  {
    "id": "adcfe4db44e3137b8fea299cb2e4dbdd",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "欢场履綦。骚坛鼓旗。隐囊纱帽弹棋。是翩翩可儿。",
      "黄垆是非。青衫泪垂。昔年掷果风姿。到如今左思。"
    ]
  },
  {
    "id": "adcfe4db44e3137b8fea299c14fbd1c4",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "蒹葭一方。烟霞趣长。荷衣蕙带徜徉。有先生草堂。",
      "松荒菊荒。猿亡鹤亡。后人凭吊苍凉。剩空山夕阳。"
    ]
  },
  {
    "id": "adcfe4db44e3137b8fea299cafbe9b11",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "金戈铁骢。腰闲角弓。男儿束发从戎。战阴山朔风。",
      "将军数穷。功高不封。沙场多少英雄。只幽磷自红。"
    ]
  },
  {
    "id": "adcfe4db44e3137b8fea299cd691cf4e",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "鱼租鸭租。生涯有馀。半村半郭家居。种千头木奴。",
      "田园未芜。青山未枯。柴门临水如初。问衰翁在无。"
    ]
  },
  {
    "id": "adcfe4db44e3137b8fea299ca4d7f1cf",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "居奇取盈。持筹最精。拥场十载经营。喜黄金满籯。",
      "锥刀枉争。门庭早更。横财三十炉成。铸何人姓名。"
    ]
  },
  {
    "id": "adcfe4db44e3137b8fea299c87bca21b",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "蛮争触争。瓜分几城。居然风雨神京。筑郊坛九成。",
      "杞天易倾。山河废兴。南唐北汉荒陵。付农官耕耘。"
    ]
  },
  {
    "id": "adcfe4db44e3137b8fea299c1886fae2",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "瑶篇玉函。真金细参。丹成鸡犬同沾。跨青鸾两三。",
      "仙踪易淹。劫灰又添。赤松桂父深潜。换唐朝吕岩。"
    ]
  },
  {
    "id": "adcfe4db44e3137b8fea299c217e788b",
    "title": "醉太平 · 十四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "书生自怜。芸窗十年。也曾献赋金銮。奏长杨一篇。",
      "光阴走丸。前游惘然。世间万事如烟。拟空山坐禅。"
    ]
  },
  {
    "id": "adcfe4db44e3137b0fab4c3c39b648e1",
    "title": "齐天乐 · 湖楼夜闻枭声甚恶",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "小楼已自荒凉甚。乖音又来孤枕。鹤欬秋山，鲇啼夜涧，少有如伊凄紧。初听未审。已银烛光沉，铁箫声噤。独倚危栏，玉楼寒粟起难禁。",
      "哀鸣何太自苦，想枯桑老秃，零落无葚。贾傅工愁，齐侯善痁，被尔雄心消尽。挑灯暗哂。笑赋鹏词酸，禳鸮人窘。起抚龙泉，怪鸱俄远引。"
    ]
  },
  {
    "id": "adcfe4db44e3137bdc41f87c0f971564",
    "title": "木兰花慢",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "问南朝旧事，只离恨、不销磨。想五国城中，九哥传语，毕竟蹉跎。风多。任吹不转，笑官家枉托孟婆婆。那比茅檐腊鼓，迎神来听新歌。",
      "凭他，吴越干戈。工作合、惯调和。看绿衣、执鼓蓬头不帻，笑面微酡。关河。玉门万里，仗神风一夕转明驼。从此林间鸟语，声声只唤哥哥。"
    ]
  },
  {
    "id": "adcfe4db44e3137bb8651ac15d8cba74",
    "title": "倦寻芳",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "小移步障，闲泛灵楂，西子湖畔。大好清游，苏白也应相羡。康乐行窝随地筑，达摩芦叶沿流转。斗奇情，有浮梅槛稳，驾霄亭健。",
      "念往事、风流消歇，二百年来，犹有馀恋。坐对湖山，昔日胜游谁见。几处神楼空结想，十年船会难如愿。只荒凉，薛家庐，曲阑凭遍。"
    ]
  },
  {
    "id": "adcfe4db44e3137b5263f76795451106",
    "title": "唐多令 · 李筱泉中丞见访湖楼，遂与至平湖秋月、三潭印月小坐而别。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "花外驻鸣驺。来乘湖上舟。且偷闲、半日清游。玉宇琼楼随处好，泛双桨、向中流。",
      "云水一登楼。苍茫芦荻秋。步长桥、指点汀洲。安得行窝来此筑，请垂钓、著羊裘。"
    ]
  },
  {
    "id": "adcfe4db44e3137beb0d5181576ebc5f",
    "title": "瑶华慢十月十日与内子坐小舟泛西湖看月",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "风清月白，如此良宵，算人生能几。扁舟一叶，云水外、摇过湖心亭子。橹声轧轧，把鸥鹭、联翩惊起。隔暮烟、回望红窗，认得读书灯是。",
      "天边何处琼楼，叹一落红尘，光景弹指。今宵明月，应笑我、换了鬓青眉翠。嫦娥休妒，让我辈、人间游戏。倚绮窗、共玩冰轮，约略前生犹记。"
    ]
  },
  {
    "id": "adcfe4db44e3137b15ba4da959e4e101",
    "title": "绿意咏菜",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "枝枝嫩绿。向竹篱小圃，鸭嘴亲斸。付与厨娘，乱切琼瑶，珍重素心盈掬。安排翠釜休轻戛，要炼取、玉脂酣足。看雪瓷、奉出兰芽，压倒蟹胥鱼鱐。",
      "知否琼筵绮席，有人拥五鼎，珍餍梁肉。脱落残牙，拌谢肥甘，不许蔬园羊蹴。天教领略冰霜味，莫负了、登盘寒玉。更瓮中、碎渍晶盐，好伴箨龙春熟。"
    ]
  },
  {
    "id": "adcfe4db44e3137bf29ff18e69a8958b",
    "title": "点绛唇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "帘幕低垂，梦中听得风声大。翠衾娇卧。翻道寒犹可。",
      "冻合○毫，玉手拈来惰。围炉坐。又开青琐。去数梅花朵。"
    ]
  },
  {
    "id": "adcfe4db44e3137b353046f149f0af7d",
    "title": "感皇恩",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "天上紫泥封，凤鸾飞舞。十五年来尚如故。发缄庄诵，还是先皇天语。鼎湖龙去也，乌号苦。",
      "草莽旧臣，科名留付。今日龙章照蓬户。青灯黄卷，此恨几能补偿。西风空展拜，松楸暮。"
    ]
  },
  {
    "id": "adcfe4db44e3137b353046f1d8a14c17",
    "title": "感皇恩",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "八载忝清班，迂疏无补。只合终身作渔父。告身一纸，何意尚留天府。草堂重下拜，蓑衣舞。",
      "劫火屡经，风霜牢护。深感良朋用心苦。连翩使节，领取玉书交付。五湖云水外，奇光吐。"
    ]
  },
  {
    "id": "adcfe4db44e3137b353046f1790ce665",
    "title": "感皇恩",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "虮虱一微臣，角巾归久。名姓依然挂天口。玉音虽远，犹幸述从臣友。遗簪蒙注念，惭颜厚。",
      "彩笔已枯，虚名难副。毕竟聪明竟何有。不才多病，八载圣恩孤负。鼎湖馀涕泪，青衫透。"
    ]
  },
  {
    "id": "adcfe4db44e3137bb3624bd7367f118a",
    "title": "壶中天洋钟有名闹钟者，届时则琤瑽作响，繁音缛节亦开听，倚此赋之",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "绿窗人静，忽清机徐引，都成奇弄。乍讶宫商无节奏，偏又待时而动。笙磬同音，筝琶乱拨，惊破鸳鸯梦。寻常休试，玉匙金钥珍重。",
      "因念铃索西清，故人待漏，惯踏天街冻。欲觉闻钟宜有此，妙在枕边喧哄。懒惰稽康，醉眠元亮，得尔全无用。娇孙痴小，膝前携听叮咚。"
    ]
  },
  {
    "id": "adcfe4db44e3137b776204f6e7f2c39e",
    "title": "采桑子慢 · 赠旧时歌者",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "徐娘半老，云鬓风鬟憔悴。尚凭仗春风弦索，小作生涯。见说当年，艳名传播满苏台。灯船虎阜，香车鹤市，第一金钗。",
      "往事已非，盛年难再，摇落堪哀。问何处、枇杷门巷，杨柳楼台，我亦飘零。酒边清泪不胜揩。美人迟暮，英雄老去，一样情怀。"
    ]
  },
  {
    "id": "adcfe4db44e3137b259a4b6e3479a104",
    "title": "河满子 · 观傀儡戏",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一样歌衫舞袖，偏宜小小排当。几缕红丝烦月老，倩伊暗里牵将。莫笑形骸槁木，居然优孟冠裳。",
      "对对鱼龙曼衍，声声箫管悠扬。锦幔低垂看不尽，消磨半角斜阳。为语郭郎鲍老，大家傀儡登场。"
    ]
  },
  {
    "id": "adcfe4db44e3137b61d1844804f49f59",
    "title": "红情",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "朱檐争摘。看赤琼琢就，垂垂珠菂。艳极更娇，樊素香唇略堪匹。公子金衣旧族，记生小、曾经相识。有底恨、玉椀晶盘，红泪贮涓滴。鹦粒。",
      "酒边拾。爱一捻艳脂，染成颜色。梦中小婢。何处青衣费寻觅。今日同参玉板，还检点、绮词呈佛。问彩伴、红玉可，绿珠难及。"
    ]
  },
  {
    "id": "adcfe4db44e3137b2e17e9bd2333c301",
    "title": "绿意见前",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "天生俊物。甚少年惨绿，如此寒乞。酒后茶馀，聊佐谈锋，怜伊口齿清绝。诗脾苦涩君休笑，只独抱、素心而活。看纷纷、南北杨卢，都是蜜翁瓜葛。",
      "多少朱门酒肉。觉风味与尔，甘苦全别。偶借青灯，微吐心花，终是蕙兰幽叶。佳人薄命也同调，也略颦、鸦黄娇额。只谏林、撷取孤芳，瓠史仅容名列。"
    ]
  },
  {
    "id": "adcfe4db44e3137bed0c56ec073549ad",
    "title": "瑞鹤仙",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "晨钟都已动。尚枕畔流连，重重春梦。科名忝乡贡。",
      "忆蟾宫丹桂，两番亲种。兄弟接踵。愧虚被、人称小宋。",
      "更春风、紫陌看花，十里玉骢飞鞚。",
      "喧哄。日中阳焰，雨后浮沤，雾馀寒凇。旋归无用。笑吾腹，已空洞。",
      "只吴门市卒，烟波渔父，两样头衔坐拥。借芝泥、聊志前尘，不堪抚弄。"
    ]
  },
  {
    "id": "adcfe4db44e3137b858b779904dc29ac",
    "title": "声声慢 · 市上鬻闺阁中零星什物者，其衍鬻之具名曰惊闺，以铜为之，摇则旁耳还系，琅琅作声，内子嘱赋之",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "金闺昼静，银箭声停，风前微度铿锵。咚咚丁丁，依稀似合宫商。花街一肩小歇，贮零星、玉箧金箱。趁晓市、把明珰翠珥，来助晨妆。",
      "莫笑詅痴辛苦，听声声、棱等语语郎当。送到风檐，初疑铁马铃琅。遥从卖花声里，仗钲铙、惊起萧娘。还又怕，拥鸳衾、香梦正长。"
    ]
  },
  {
    "id": "adcfe4db44e3137b704b77edadfca591",
    "title": "解语花 · 灯火或灼灿四射，细碎有声，俗云主有客来，蝉连长语",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "寒灯焰小，骤讶飘扬，历乱抽琼叶。翠膏微沸。凝眸处、细语宛闻啾哳。",
      "奇花漫结。偏对我、清谈飞屑。情黯然、怨绿愁红，诉与光明佛。",
      "清绝萧斋拜月。奈闲愁逗引，无故饶舌。夜深休说。",
      "银釭畔、生怕暗将春泄。吟怀正郁。且任尔、淡描轻抹。",
      "卜曙窗、挥麈人来，同晓蝉喧聒。"
    ]
  },
  {
    "id": "adcfe4db44e3137be045fd0fb84ac205",
    "title": "一枝春茶瓯中有一茎竖立，俗名茶仙，主有客来",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "嫩展旗枪，有灵根袅袅，亭亭斜倚。伶仃乍见，便是藐姑仙子。纤腰倦舞，又罗袜、踏波而起。休误认，杯内灵蛇，负了雨前清味。",
      "天然一茎摇曳。爱云花雾叶，青葱如此。擎瓯细品，漫拟苦心莲蕊。灵机偶动，又添得、喜花凝聚。应卜取、佳客连翩，桂舟共舣。"
    ]
  },
  {
    "id": "adcfe4db44e3137b87fd27f9c3846e9a",
    "title": "醉春风",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "独下华严界。飙轮来往快。鸾飘凤泊待如何，耐。耐。耐。白石先生，赤牛都尉，久居人外。",
      "变换桑田海。消磨云梦芥。八琼秘诀竟无功，在。在。在。玉笈金箱，赤文绿字，结成奇彩。"
    ]
  },
  {
    "id": "adcfe4db44e3137b87fd27f919b9ccd4",
    "title": "醉春风",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "见说招仙阁，星桥人驾鹊。待凭青鸟寄缠绵，莫。莫。莫。弱水无鱼，阆风稀雁，十年萧索。",
      "神剑销青锷。元关藏玉钥。卢敖劝作九垓游，诺。诺。诺。枯死江花，剪残邱锦，请从君约。"
    ]
  },
  {
    "id": "adcfe4db44e3137b8c1e119f6c5dc012",
    "title": "摸鱼儿 · 鱼头中有骨三角，取掷之时或竖立，人每借以占卜，十掷中能立者吉。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "问鱼头、是何参政。棱棱如许风骨。弯环一寸雕琼玖，却似半规新月。心鹘突。且取到尊前，暗当金钱掷。幽情密密。祝天末人归，垄头信到，出手便凝立。",
      "抛来疾。从一还教至十。玲珑冰箸轻夹。无端一落瓯臾止，妙在不扶而直。纤指释。想不久佳音，便向龙门出。无须去乞。好借作灵蓍，权充杯珓，鸡骨更休觅。"
    ]
  },
  {
    "id": "adcfe4db44e3137b32a037dd075ced2d",
    "title": "换巢鸾凤",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "生小飘零。忆鸠车竹马，便在临平。鹅笼随处挂，燕垒逐年营。宦游踪迹更如萍。京华几霜中州暂停。归来后，叹粟里、久荒三径。",
      "蓬梗，殊未定。哭下小园，风鹤俄交警。海舶波涛，邮亭霜雪，豺虎鼋鼍争命。天许重逢中兴年，又来延揽东南胜。乾坤中，一蘧庐、那论乡井。"
    ]
  },
  {
    "id": "adcfe4db44e3137b0975222abe958cce",
    "title": "瑶华",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "灵根易断，瘦影难扶，且商量调护。春寒料峭，宜位置、窈窕房栊深处。夏来赤日，怕冰玉、难禁骄暑。到九秋、渴了相如。赐与一杯琼露。",
      "冬宵冻合银瓶，莫湿透香泥，寒气凝冱。闲情料理，算岁岁、费尽绿窗心绪。芳兰娇小，好权当、负床孙抚。只几旬、消受幽香，补报养花辛苦。"
    ]
  },
  {
    "id": "adcfe4db44e3137bb65ac3c86c68d617",
    "title": "玉京谣",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "生就蟫鱼命，故纸丛中，不觉垂垂老。福地嫏嬛，何曾窥见全豹。幸处处、琼笈雕成，定岁岁、瑶华分到。书城里，痴龙坐守，虫鱼亲校。",
      "丁年词赋飞兰，藻到中年，又一经独抱。郑草江花，而今都就枯槁。问箔中、食叶红蚕，更吐出、新丝多少。愁孤负、旧雨远贻缃缥。"
    ]
  },
  {
    "id": "adcfe4db44e3137bcac5a419b3e2645b",
    "title": "兰陵王 · 游仙词",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "凤鸾逐。圆峤方壶路熟。蓬山远，游戏碧城，访柳寻桃恣遐瞩。楼台映海绿。金屋。阑干白玉。猩帘外，十二翠鬟，瑶草琪花饲仙鹿。逍遥众香国。更不受人间，一点尘俗。",
      "箫韶才奏钧天曲。便羽葆华盖，碧幢红旆，罗天高会启玉局。饮天上醽醁。湘竹。写仙箓。傍一朵红云，香案亲读。蓝田蕙圃颁汤沐。笑叔夜龙性，几能驯伏。青云高拥，拾翠羽，荫若木。"
    ]
  },
  {
    "id": "adcfe4db44e3137b036a8cfc11ad947c",
    "title": "调笑令 · 四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "春浅。春浅。谁家曲栏深院。落花蝴蝶团团。",
      "只逐东风转旋。旋转。旋转。◆了春光一半。"
    ]
  },
  {
    "id": "adcfe4db44e3137b036a8cfc0e349b8f",
    "title": "调笑令 · 四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "微雨。微雨。小庭乍消残暑。扁舟去采芙蕖。",
      "收得荷盘露珠。珠露。珠露。滴入莲心便苦。"
    ]
  },
  {
    "id": "adcfe4db44e3137b036a8cfce80f41dd",
    "title": "调笑令 · 四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "秋蛩。秋蛩。一宵苦吟谁共。月明万里长空。",
      "只有怀人梦同。同梦。同梦。凉透罗衾独拥。"
    ]
  },
  {
    "id": "adcfe4db44e3137b036a8cfc4d6f70b5",
    "title": "调笑令 · 四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "风细。风细。纸窗又添寒意。关河雨雪靡靡。",
      "辛苦长征未归。归未。归未。折得梅花谁寄。"
    ]
  },
  {
    "id": "adcfe4db44e3137b99d7efb927850a7e",
    "title": "于中好",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "回黄转绿全无准。眩银海、陆离难认。灵机不住盘旋紧。散尽了、朝华蕣。",
      "闲窥豹管真堪哂。看尘世、电轮飙轸。升沉容悴无从问。也是个、团团晕。"
    ]
  },
  {
    "id": "adcfe4db44e3137b87f30ee8c46b6c19",
    "title": "钗头凤二首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "蓬莱岛。风光好。昔年曾记游春到。春消息。来无迹。锦筝潜听，玉书偷译。密。密。密。",
      "仙源杳。桃花老。武陵迷了渔郎棹。秋风夕。谁家笛。信沉青鸟，字消乌鲗。觅。觅。觅。"
    ]
  },
  {
    "id": "adcfe4db44e3137b87f30ee8a4dfda5b",
    "title": "钗头凤二首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "稽中散。从来懒。偶然偷吃胡麻饭。陈杯杓。同谐谑。玉女投壶，月公行簙。乐。乐。乐。",
      "芙蓉岓。茱萸畔。一年光景看看晚。东飞雀。南飞鹤。投我琼瑶，报之红◆。薄。薄。薄。"
    ]
  },
  {
    "id": "adcfe4db44e3137b4aeea2d1110b9ee8",
    "title": "侍香金童为孙儿阿龙赋",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "唤汝龙儿，为汝辰年得。念此后、龙猪犹未悉。但愿龙天同护惜。容易春风，箨龙千尺。",
      "祝他年一跃，龙门头角出。便稳向、龙头独立。变化风云人莫测。入侍龙楼，出持龙节。"
    ]
  },
  {
    "id": "adcfe4db44e3137bc2ccb03c4b56f033",
    "title": "传言玉女 · 为孙女阿牛赋",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "唤汝牛儿，为汝丑年生得。小时娇面，借桃林艳色。墙头字在，愿汝聪明能识。休嫌多误，仅容拈笔。",
      "叔度佳儿，问伊谁是汝匹。碧幢红旆，嫁骍旄贵客。天生慧福，不待双星分锡。年年春到，送来消息。"
    ]
  },
  {
    "id": "adcfe4db44e3137b13ef44845b83b7a9",
    "title": "送入我门来",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "如愿频呼，痴情易遂，殷勤托付东风。但愿明年，欢乐一家同。北堂萱草春长在，似海上蟠桃千载红。又山妻，病去孙儿孙女，关煞开通。",
      "更愿儿曹得路，聊博一官捧檄，免叹飘蓬。快婿连翩，翔步到蟾宫。山人窃据名山席，看公鼎侯碑加倍丰。正烽烟净扫，年丰民乐，四海拥拥。"
    ]
  },
  {
    "id": "adcfe4db44e3137bf8012d08a498d3b3",
    "title": "洞仙歌 · 余素不善倚声，而次女绣孙颇好之，因亦时有所作，积久遂多，但于律未谙，謷牙不免，是所愧耳。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "经生家法，只虫鱼笺注。那得新声斗琼树。绮窗前、偏有娇女耽吟，摇翠管、时出清词丽句。",
      "因教狂态发，铁板铜琶，也学东坡作豪语。老去律仍疏、渔唱蘋州，何处觅、霞翁频误。且细写、蛮笺付红儿，借凤管、鸾笙旗亭流布。"
    ]
  },
  {
    "id": "adcfe4db44e3137befd37226056aef15",
    "title": "念奴娇 · 题恩竹樵方伯蕴兰吟馆诗馀",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一枝筠管，占吟坛本是，诗仙诗佛。何意缝云裁月手，又入玉田之室。绮语花间，清吟月下，手自弹瑶瑟。风流顽艳，肯输黄九秦七。",
      "余亦把酒临风，铜琶铁板，间弄苏辛笔。短令长谣随意写，未合昔贤词律。吴下逢君，阳春一曲，雅韵真难匹。蕴兰吟馆，可容来倚长笛。"
    ]
  },
  {
    "id": "adcfe4db44e3137b87a9ba83c36160ec",
    "title": "歌头",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "写宜春、乍拈春笔。元宵上巳，良辰来络绎。绮罗丛，排歌席。",
      "芳郊外、玉勒金鞍，香尘无迹。几何时、春光非昔。沉醉过端阳，新荷出。",
      "微雨过，小庭寂。摇画扇、一塌松阴下，不巾帻。",
      "巧云收，又中秋，秋月白。玉露满天，琼楼何处笛。最好是重阳，茱萸酒，还将菊花糕，佐肴核。",
      "光阴迅，早消息，逗梅稍，几朵含苞欲拆。拥红炉，貉袖狐襟团坐，宵长如年，戏分曹，同射覆，到除夕。"
    ]
  },
  {
    "id": "adcfe4db44e3137bfe4f81a497899c8c",
    "title": "歌头百年行乐词索竹翁和",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "是谁家、种来兰玉。呀呀小语，唐诗初授读。鬓眉青，衣衫绿。",
      "饧箫引、竹马鸠车，嬉游乡塾。笑谈时、都无拘束。裙屐恣流连，声华馥。",
      "诗客社，酒人局。哦柳絮、更有神仙侣，在金屋。",
      "镜中颜，换韶华，何太速。四五十年，匆匆如转谷。稳步到公卿，抛簪笏，归来卧林泉，享清福。",
      "人间事，终分付，与儿曹，自检吟筒画轴。正评量，绿野平泉风景，蓬莱山中，旧交游，来约我，跨黄鹄。"
    ]
  },
  {
    "id": "adcfe4db44e3137bb8d5b32faddf9f66",
    "title": "歌头言志和竹翁",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "叹韶光、少时虚掷。兰陵五载，难忘春酒碧。又新安、挂帆席。",
      "桃潭上、赖有汪伦，相依晨夕。染缁尘、长安芳陌。游戏到蓬莱，浑如客。",
      "巾散懒，贾生谪。归去也、故里无松菊，又兵革。",
      "馆娃宫，辟疆园，寻旧迹。乱后重来，沧桑都改易。小筑一廛新，携松柄，徜徉曲园中，弄泉石。",
      "中年后，两平议，有成书，博得颠毛欲白。愿人间，永永销除烽燧，长如乾嘉，太平时，歌击壤，岁逾百。"
    ]
  },
  {
    "id": "adcfe4db44e3137bf483be5afca4d78c",
    "title": "六州歌头 · 闺中行乐词和竹樵方伯",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "春眠未觉，催醒有莺儿。梅妆靓，莲钩窄，出帘幄，数花枝。招得檀奴至。向花下，铺茵席。瑶浆饮，朱颜醉，晕胭脂。转瞬端阳，五彩长生缕，亲绾朱丝。向湖亭凭槛，冷翠袭冰肌。兰桨轻移。荡荷池。",
      "又梧桐落，木樨放，看牛女，会佳期。霓羽谱，蟾宫曲，玉参差。试吹之。还把金笼蟀，与郎戏，斗雄雌。冬夜永，围垆坐，漏迟迟。翻得牙牌，新谱输赢事。只赌琼卮。制春灯谜语，争胜上元时。小婢先知。"
    ]
  },
  {
    "id": "adcfe4db44e3137beb1c9c8ce5fe77ff",
    "title": "沁园春",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "傍小瀛洲，筑得精庐，烟水徜徉。算三春虽过，九秋正好，菊容未老，梅信先藏。旧梦模糊，新吟宛转，吟遍长桥九曲长。重提起，有沁园一阕，记在鄱阳。",
      "端详犹未全忘。又写满、云蓝纸一张。正使者星飞，飞来旧雨，美人石起，起伴襄王。一寄楼头，凭栏闲眺，爱此峰峦净似妆。还自幸，向先生分得，山色湖光。"
    ]
  },
  {
    "id": "adcfe4db44e3137b1cf919f085e4e826",
    "title": "沁园春 · 丁丑立春日作，索竹樵翁和",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "纸帐绳床，蝶梦懵懂，青鸟漫催。算年华七八，明朝便换，嘉平三七，芳信先回。处处春幡，家家春酒，花胜人人簪上钗。东皇驾，怎有迟有早，两日分开。",
      "徘徊消息疑猜。且让尔、梅花先占魁。想惊蛇赴壑，光阴易逝，闻鸡起舞，壮志都灰。彩燕迟悬，银虬先报，今日条风分外佳。晨光好，又何须半夜，偷送春来。"
    ]
  },
  {
    "id": "adcfe4db44e3137b7f2c3c843c3002ae",
    "title": "庆春泽 · 慢元宵日和竹樵翁",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "人日才过，元宵又至，春风乍度饧箫。剪雪描凫，安排乐事今宵。银花火树缤纷甚，映琼筵、未许风摇。月分光，一曲新歌，唱彻晴霄。",
      "无端触起中年感，忆儿时鸠竹，随处嬉遨。竟夕看灯，喧阗史埭潘桥。雪瓯重泛浮圆子，问前尘、已逐萍飘。偶书怀，冻笔烘开，兽炭添烧。"
    ]
  },
  {
    "id": "adcfe4db44e3137b9e1ef1eabfcd8170",
    "title": "隔帘听夏夜大雨",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "正喜漏沉宵静，陡送繁声到。琤瑽不是先时小。是骤雨跳珠，怒号万窍。织女恼。把银河、半空倾倒。风声暴。",
      "雷声旋绕。蝶梦惊回悄。桃笙竹簟寒生峭。有老妻关切，隔房先报。夜凉了。须斟酒、罗衾添好。"
    ]
  },
  {
    "id": "adcfe4db44e3137b5d73765e83cec2f4",
    "title": "长寿仙寿竹樵方伯六十",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "七载旬宣。是坐镇苏台，诗酒神仙。绮筵飞玉盏，正永昼如年。却好松凉夏健。紫薇仙署棕榈馆。旧雨客来，愿年年此日，共醉花前。",
      "记否崎岖兵间。似慷慨王章，辛勤陶侃。喜今蔗境甜，又翠窗朱轩。管领莺花茂苑。乍交庚伏炎犹浅。一阕小词，侑瑶觞、也算唱和诗篇。"
    ]
  },
  {
    "id": "adcfe4db44e3137b59f87d06be7af972",
    "title": "诉衷情 · 七夕和竹樵翁二首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "晴窗赋罢曝衣篇。瓜果又开筵。玉阶再拜牛女，能否降云軿。",
      "将彩缕，月中穿。望远天。不知天巧，付与鸳针，送到谁边。"
    ]
  },
  {
    "id": "adcfe4db44e3137b59f87d0683b5dcf9",
    "title": "诉衷情 · 七夕和竹樵翁二首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "天孙笑语谢人间。吹落碧云端。怪他世上儿女，何事太缠绵。",
      "陈玉盒，捧金盘。露华寒。不如收拾，我替安排，富贵神仙。"
    ]
  },
  {
    "id": "adcfe4db44e3137bcbf12a00e29dfa82",
    "title": "玉京秋 · 秋声",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "良夜寂。无端送幽信，做成萧瑟。不是哀弦，亦非脆管，凄凉无匹。倾耳纱窗未已，短篱边、添个寒蟀。等闲觅。此声何处，似南仍北。",
      "我本悲秋词客。怎禁他、啾啾唧唧。冷梦催醒，微吟凄断，愁来无迹。水咽云寒，只一夜、能使愁人头白。红闺夕。休更琼楼吹笛。"
    ]
  },
  {
    "id": "adcfe4db44e3137bcbf12a000b3f14fc",
    "title": "玉京秋 · 秋声",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "桐叶秃。闲庭又添得，浅黄深绿。烂漫风前，几丛水蓼，几丛霜菊。尤喜西风锦衲，雁将来、先已红足。映修竹。紫罗裳倩，绛云冠矗。",
      "一曲园中游瞩。喜秋光、斑斓满目。转忆春三，红酣香暖，反嫌粗俗。老去江郎，怎笔下、无此缤纷浓郁。萧斋读。空对秋山如沐。"
    ]
  },
  {
    "id": "adcfe4db44e3137bbaa68844cf1bfbd4",
    "title": "齐天乐 · 咏白秋海棠和竹樵翁",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "断肠花种瑶阶畔，嫣然玉人红泪。几日酸风，连宵嫩雨，化作阑干铅水。脂痕尽洗。但幽质柔情，淡妆新试。不是青衣，菊花休误唤娇婢。",
      "春宵酣睡未足，记高烧画烛，秾艳无比。一样佳名，风流自别，非复寻常罗绮。墙根徒倚。问好女儿花，可能争媚。等是秋容，素娥来赏此。"
    ]
  },
  {
    "id": "adcfe4db44e3137b5d5310dbe036f4ec",
    "title": "水龙吟 · 竹翁又谱此咏白秋海棠，因亦同作。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "海棠本是神仙，春风金屋藏佳丽。何来异种，墙根砌畔，雨中烟里。瘦影堪怜，脂痕尽涤，自然娇媚。想当年思妇，抛残玉箸，原不是、灵芸泪。",
      "堪笑秋容犹绮。抱幽心、谁同高致。昂然绛帻，翩然金凤，纷罗庭际。素女冰姿，红儿艳品，赏心谁寄。只词人、妙笔摹将冷格，写银光纸。"
    ]
  },
  {
    "id": "adcfe4db44e3137bc5acaee0e562644f",
    "title": "帝台春送竹樵方伯入觐",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "幢葆启戟。迢迢赴京国。驿路早梅，喜挈清娱，同寻春色。咫尺觚棱金阙近，听宫漏、鹭鹓祥集。想从容，奏对明光，香烟细裛。驰玉勒。",
      "行紫陌。返第宅。召宾客。再省识帝里，莺花过，元宵后、大好艳阳风日。应有温纶自天降，前后主恩四持节。与吴下宾萌，又重联吟席。"
    ]
  },
  {
    "id": "adcfe4db44e3137b73f4853609df00b1",
    "title": "水调歌头",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "公昔少年日，门第盛金张。长安文酒宴游，意气剧飞扬。几载容台步屧，曾共太常仙蝶，管领好春光。何必曲江宴，方是绿衣郎。",
      "爽鸠氏，司秋典，最周详。圣朝忠厚尤重，兹选异寻常。每际秋高霜肃，坐对西曹官烛，费尽佛心肠。丹扆记名姓，清望满岩廊。"
    ]
  },
  {
    "id": "adcfe4db44e3137b73f48536c99a5b25",
    "title": "水调歌头",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "公昔壮年日，时事正艰难。东南万里荆棘，白日走豺獌。闻有雄师貔虎，安得来如风雨，楼橹渡江关。慷慨乞师议，翘首皖公山。",
      "念异族，虽化外，亦人间。风车火侥可使，慕义似侯狦。奈有穷奇之子，又嗾猘儿而起，俎豆变戈铤。独驾小舟去，谈笑静狂澜。"
    ]
  },
  {
    "id": "adcfe4db44e3137b73f485363e536981",
    "title": "水调歌头",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "今届杖乡岁，黄发更精神。昔年曾奉春酒，来祝魏城君。此日桑弧高挂，刚好桃符新写，除夕即生辰。坐听晓钟转，六十一年春。",
      "看膝下，兰共芷，凤偕麟。诸孙环侍中外，济济卅馀人。也学汾阳故事，每日颔之而己，羁角认难真。既此是真乐，以外复何云。"
    ]
  },
  {
    "id": "adcfe4db44e3137b73f48536ea9e6193",
    "title": "水调歌头",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "从此到眉寿，百岁曰期颐。勋名德望俱懋，铭勒遍钟簴。寄语云台诸将，莫笑不侯李广，未必数终奇。郁郁此松柏，认取岁寒姿。",
      "古世臣，譬乔木，共兴衰。国家理大物博，磐石万年基。恭值成康盛世，应有韦平贤嗣，共乐中兴时。以此祝公寿，当可釂金卮。"
    ]
  },
  {
    "id": "adcfe4db44e3137b96025e57a36a75ee",
    "title": "哨遍",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "讲舍数楹，高居圣湖，紧傍孤山趾。登小楼、一望众峰低。扑帘旌无边苍翠，柳乍稊。吾来纵寻春色，沙堤十里垂杨里。俄菊径添黄，桐阴减绿，秋光清丽如此。喜故人三两共尊罍。直坐到南屏暮钟催。便算秋来，雅集俞楼，遂成韵事。噫。君试思之。",
      "此楼于我蘧庐耳。天地吾逆旅，楼中人更如寄。任李赵张王，殷翁柳老，推排递向楼头倚。吾坐拥皋比，于兹十载，行云流水而已。仿庾楼姓氏此留题。又只恐徒贻后人嗤。启争端、谢墩何异。平生空洞无物，万事皆游戏。即如吴下荒园一曲，亦与邮亭等视。刻舟求剑岂非痴，到秋风、且来同醉。"
    ]
  },
  {
    "id": "adcfe4db44e3137be8ef4a7c3765accd",
    "title": "戚氏",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "老欧阳。书斋宵读兴方长。忽听西南，有声萧瑟惹愁肠。",
      "推窗。夜茫茫。呼童出户更端详。童言皎洁星月，在天横亘有银潢。",
      "四顾寥落，人声都寂，忽闻树内声藏。竟奔腾骤至，风雨飘忽，金铁琤瑽。",
      "公乃太息彷徨。余识此矣，此气出金方。秋声也、律调夷则，乐合清商。",
      "俨戎行。一夜万骑，腾骧所至，凛冽非常。草兮绿缛，木也葱茏，到此都付凋伤。",
      "草木无情物，人非草木，可不思量。万事劳形不已，苦凭持智力逞雄强。",
      "试思有动于中，岂能自主，精气旋摇荡。早镜中、白发三千丈。",
      "非复是、当日容光。念我生、谁贼谁戕。笑童儿、未解此悲凉。",
      "只闲庭内，虫吟唧唧，助我沾裳。"
    ]
  },
  {
    "id": "adcfe4db44e3137b715816d0917104b5",
    "title": "醉翁操",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "神仙。飘然。乘鸾。去人间。千年。惟馀白云常漫漫。洞中仙鹤蹁跹。呼白猿。洞口种芝田。",
      "不与人世人往还。后来苯伯，希冀升天。偶游石室，偷得丹经数篇。食肉芝兮腥膻。饮玉浆兮枯干。终年丹灶边。开炉空化烟。仰首望云端。杳无仙者飞下天。"
    ]
  },
  {
    "id": "adcfe4db44e3137b715816d08f1b7fcb",
    "title": "醉翁操",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "英雄。雕弓。青锋。吐长虹。如龙。时来笑谈成奇功。不然归卧山中。从赤松。不受侥侯封。世外高蹈何处逢。",
      "贩夫贾竖，头脑冬烘。嚇人腐鼠，云是千钟万钟。俄得之而隆隆。倏失之而空空。沉酣春梦中，沾沾田舍翁。一例可怜虫。尔曹安识奇士踪。"
    ]
  },
  {
    "id": "adcfe4db44e3137bd39ff0e70bd3b71f",
    "title": "花犯",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "问春光，何时到也，荒凉此园圃。晓来烟雾，讶凤管将调，阳气犹冱。绮崖绣巘云如绪。懵腾无意绪。只乱洒、绿纱窗外，帘织寒夜雨。",
      "庭前老梅两三枝，梅魂尚远在，罗浮深处。空寄想，孤山麓、冷香千树。霜华老、玉人未醒，幽梦起、黄昏无翠羽。且迟尔、百花头上，风流天付与。"
    ]
  },
  {
    "id": "adcfe4db44e3137b2b24b8248364152b",
    "title": "采绿吟",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "海客东瀛外，讶锦字、即日飞来。裁笺乍寄，发函旋读，鱼雁疑猜。尺书何止是，云林赉、鲁论一部相偕。想年来，吾妻岛，人文殊胜前代。",
      "遥望五龙山，征帆卸、闺人愁损眉黛。弱女泣呱呱，叹耗尽胸怀。愿浮槎、重到中华，风涛险、琴书欠安排。停云意，梅岭送春，兰缄试开。"
    ]
  },
  {
    "id": "adcfe4db44e3137b73f485362b235775",
    "title": "水调歌头",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "嗟我本无有，天地一沙鸥。盛年难又，无痕春梦付悠悠。抛了功名◆狗，还我千金敝帚，此外复何求。私署曲园叟，小占圣湖楼。",
      "朝编蒲，暮缉柳，几春秋。编排初就，居然传诵到遐陬。浪使卖书人富，不管著书人瘦，此事岂良谋。太息百年后，辛苦豹皮留。"
    ]
  },
  {
    "id": "adcfe4db44e3137b70bd713dde6e6d49",
    "title": "金盏子用吴草窗体。徐花农孝廉出新意，制暖锅见赠，赋此谢之，",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "雪碗冰瓯，笑腐儒酸味，这般萧索。良友劝加餐，俄春意，融融暖回杯杓。就中兽碳频添，更温肠新瀹。安顿好，随他冻醪寒菜，终堪咀嚼。羹臛。",
      "杂脾臄。罗列处，中央到四角。浑如妙莲一朵，雕盘内、高低大小错落。愧无玉鲙金齑，只寻常藜藿。佳名好、还以一品头衔，转奉徐邈。"
    ]
  },
  {
    "id": "adcfe4db44e3137b53d263cb62ebd5cf",
    "title": "薄媚摘遍",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "玉笙残，铜斗涩，斑管抛荒久。浪传钞，词两卷，原非秦七黄九。苏完才子，管领苏台，为政最风流。兴往情来，琼瑶赠我报之玖。",
      "拌作词场冯妇。齿冷屯田柳。重检点，箧中书，刊成百卷还又。花间婪尾，尖合浮屠，赖有此编留。买菜求添，沾沾可笑否。"
    ]
  },
  {
    "id": "adcfe4db44e3137b74c5c536868f79ad",
    "title": "薄媚摘遍前词甫脱稿，闻竹樵方伯行至安肃，笙鹤来迎，为之投笔泪下，因又成一首嗣后，词兴阑珊矣",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "凤城春、燕市酒，才唱阳关引。怪无端、风雪里，传来消息悲哽。临歧催赋，白海棠词，此意已凄清。翰墨留题，苏完两字谶先定。",
      "我本吟毫枯冷，不是张三影。朝竹屋，暮梅溪，凭君助我清兴。棕榈仙馆，花犯新词，此后有谁赓。掷笔凄然，空斋暮色暝。"
    ]
  },
  {
    "id": "adcfe4db44e3137b1a9a09984b94fe05",
    "title": "满江红 · 书生佳人苦乐各一阕，用板桥道人体",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一片青毡，遮不足、万千风雨。止落得、飘零书剑，头颅如许。老大长充村学究，科名不到刘司户。剩凄凉、文冢哭秋风，书生苦。",
      "出建节，芙蓉幕。入画像，麒麟阁。尚青春年少，丰姿如鹤。束发交都收铁网，画眉人共听金钥。待功名、成了便神仙，书生乐。"
    ]
  },
  {
    "id": "adcfe4db44e3137b1a9a09982d462b6f",
    "title": "满江红 · 书生佳人苦乐各一阕，用板桥道人体",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "天付红颜，便交付、一生愁绪。浑不管、飘帘落溷，名花无主。玳瑁才栖梁上燕，胭脂又吼闺中虎。是前生、注定恶姻缘，佳人苦。",
      "叶子戏，樗蒲博。锦作账，珠为箔。有风流夫婿，相嘲相谑。姊妹甘心推福命，儿曹转眼登台阁。看妆成、绿鬓尚如初，佳人乐。"
    ]
  },
  {
    "id": "adcfe4db44e3137b07772fe156373e48",
    "title": "南乡子 · 次女绣孙偕其婿附海舶入都，倚此送之。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "送汝去长安。九月西风乍戒寒。",
      "辽海云帆何日到，漫漫。绿水洋中翠袖单。"
    ]
  },
  {
    "id": "adcfe4db44e3137b07772fe16b8a3e3c",
    "title": "南乡子 · 次女绣孙偕其婿附海舶入都，倚此送之。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "几夕暂盘桓。话久浑忘玉漏残。",
      "欲向临歧留后约，难难。坐对黄花且尽欢。"
    ]
  },
  {
    "id": "adcfe4db44e3137b07772fe1410b2398",
    "title": "南乡子 · 次女绣孙偕其婿附海舶入都，倚此送之。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "忆昔赋于归。送汝迢迢上帝畿。",
      "今又远随夫婿去，歔欷。别泪重沾旧嫁衣。"
    ]
  },
  {
    "id": "adcfe4db44e3137b07772fe1ac2575b4",
    "title": "南乡子 · 次女绣孙偕其婿附海舶入都，倚此送之。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "执手各依依。记否湖楼话夕晖。",
      "他日南归重舣棹，依稀。独凭危栏认翠微。"
    ]
  },
  {
    "id": "adcfe4db44e3137b07772fe12b9a8eb7",
    "title": "南乡子 · 次女绣孙偕其婿附海舶入都，倚此送之。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "烟树凤城秋。昔日巢痕尚在不。",
      "送汝北行重北望，还休。懒惰无心理旧游。"
    ]
  },
  {
    "id": "adcfe4db44e3137b07772fe182f9ac52",
    "title": "南乡子 · 次女绣孙偕其婿附海舶入都，倚此送之。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "去去勿淹留。节近开炉乐事稠。",
      "愿汝三生兼福慧，双修。莫负红闺旧住楼。"
    ]
  },
  {
    "id": "adcfe4db44e3137bc22caa1d1c8754ef",
    "title": "一剪梅 · 意有所触辄成一词，美人芳草不无寄托之辞，商妇琵琶，惟以悲哀为主。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "记得春游逐管弦。红板桥边。白板门前。闲花野草为谁妍。蜂也喧喧。蝶也翩翩。",
      "风月何尝负少年。花底歌筵。柳外吟鞕。而今回首总凄然。旧事如烟。旧梦如仙。"
    ]
  },
  {
    "id": "adcfe4db44e3137bc22caa1db24011f3",
    "title": "一剪梅 · 意有所触辄成一词，美人芳草不无寄托之辞，商妇琵琶，惟以悲哀为主。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一抹胭脂艳夕阳。品字儿窗。卐字儿墙。个中光景费端详。清是花香。浓是花光。",
      "无计能消酒一觞。燕与商量。莺与平章。五张六角逐年忙。老了秋娘。病了箫郎。"
    ]
  },
  {
    "id": "adcfe4db44e3137bc22caa1d726dba1f",
    "title": "一剪梅 · 意有所触辄成一词，美人芳草不无寄托之辞，商妇琵琶，惟以悲哀为主。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "何处红楼夜月明。楼上吹笙。楼下弹筝。绮窗珠箔最珑玲。人倚银屏。花映雕棂。",
      "容易游仙容易醒。梦窗瑶京。盼断云軿。青衫灯下百愁生。红泪盈盈。绿鬓星星。"
    ]
  },
  {
    "id": "adcfe4db44e3137bc22caa1dec55f6b3",
    "title": "一剪梅 · 意有所触辄成一词，美人芳草不无寄托之辞，商妇琵琶，惟以悲哀为主。",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "误入仙源亦足夸。饱吃胡麻。饱看桃花。刘郎一去计原差。抛了仙家。负了艳霞。",
      "青鸟沉沉信转赊。天上灵娲。海外仙槎。莫将幽怨托琵琶。一卷南华。一部楞伽。"
    ]
  },
  {
    "id": "adcfe4db44e3137bf02891a4f3a86734",
    "title": "采桑子",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "闲中检点闲功课，死是禅心。活是仙心。一样工夫两样心。",
      "闲中领略闲滋味，苦是诗心。辣是稳心。两样精神一样心。"
    ]
  },
  {
    "id": "adcfe4db44e3137bf02891a4c9191f9b",
    "title": "采桑子",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "宵声并向宵来听，清是钟声。和是箫声。一样宫商两样声。",
      "秋声分向秋来听，哀是蛩声。怨是蝉声。两样心肠一样声。"
    ]
  },
  {
    "id": "adcfe4db44e3137bf02891a41313e916",
    "title": "采桑子",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "无边春色随天付，闹是杨花。静是兰花。一样天工两样花。",
      "有情芳讯随年度。嫩是莲花。老是梅花。两样年华一样花。"
    ]
  },
  {
    "id": "adcfe4db44e3137bf02891a486ecea31",
    "title": "采桑子",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "兰因絮果更番换，愁是春人。悲是秋人。一样襟怀两样人。",
      "烟蓑雨笠寻常好，瘦是山人。寒是津人。两样生涯一样人。"
    ]
  },
  {
    "id": "adcfe4db44e3137b632c50f331105e2b",
    "title": "十六字令述佛氏三戒",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "贪。秋菊春兰一手拈。扬州月，独占不分三。"
    ]
  },
  {
    "id": "adcfe4db44e3137b632c50f3fac102ae",
    "title": "十六字令述佛氏三戒",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "嗔。青史烦冤郁不申。东风恶，恼煞看花人。"
    ]
  },
  {
    "id": "adcfe4db44e3137b632c50f39f229f30",
    "title": "十六字令述佛氏三戒",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "痴。梦里商量怕蝶知。心头事，细诉与花枝。"
    ]
  },
  {
    "id": "adcfe4db44e3137bf8f56d49a363452b",
    "title": "一萼红 · 风菱",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "指江乡。有一绳斜界，采采水中央。鞋角同尖，弓腰比曲，青翠堆满筠筐。",
      "趁秋老、风檐高挂，任儿童、谗口不教尝。几日西风，销磨玉质，干透琼浆。",
      "看取晶盘盛到，似瘦来家令，老去秋娘。面目虽皴，腰肢尽细，多少余味包藏。",
      "还自笑、形骸槁木，论风调、与尔最相当。但博饶甜作相，休惜年光。"
    ]
  },
  {
    "id": "adcfe4db45493d553b3037a7477732dc",
    "title": "临江仙 · 腊梅",
    "authorName": "吴沄",
    "authorId": "adcfe4db45493d55d1457b72d1457b72",
    "dynasty": "清",
    "content": [
      "百卉凋残花事尽，腊中独自欹斜。幽香清韵总无加。紫心羞向我，檀口不如他。",
      "愿折一枝供寂寞，朝来休展窗纱。此花开后更无花。不谦妆阁冷，长伴过年华。"
    ]
  },
  {
    "id": "adcfe4db45493d553582c78609a48344",
    "title": "小秦王蔷薇",
    "authorName": "吴沄",
    "authorId": "adcfe4db45493d55d1457b72d1457b72",
    "dynasty": "清",
    "content": [
      "粉墙高处遍蔷薇。烂漫红英映夕晖。月下朦胧疑覆锦，赚郎收拾刺郎衣。"
    ]
  },
  {
    "id": "adcfe4db46003a1d822c4060f02e9e86",
    "title": "金缕曲 · 次集中吊银屏井韵",
    "authorName": "夏倩雯",
    "authorId": "adcfe4db46003a1dd1457b72d1457b72",
    "dynasty": "清",
    "content": [
      "声寂琼箫后。悟姻缘、沤珠槿艳，文鸾双耦。姓氏凌波仙子妙，花貌絮才兼有。叹却扇、新词才就。缘浅三年春梦短，是兰香、谪下红尘走。看遗挂，黯回首。",
      "玉台妙咏温家妇，斗尖叉、一般清绝，绮思各剖。怨别东风才几日，输了天长地久。检奁箧粉花红绣。尺八箫儿休按曲，怕吟魂、前调都翻旧。营斋奠，一杯酒。"
    ]
  },
  {
    "id": "adcfe4db461027d4feb1b15100db677b",
    "title": "忆江南 · 咏玫瑰",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "春来卉。堪爱独玫瑰。",
      "簪鬓放娇怜紫艳，伴糖津咽胜红蕤。枯润总香飞。"
    ]
  },
  {
    "id": "adcfe4db461027d45781d2090750d77b",
    "title": "忆江南 · 清明六首",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "清明节，天意晓来和。正喜乍晴晴不久，愁他欲雨雨偏多。",
      "佳节惜虚过。"
    ]
  },
  {
    "id": "adcfe4db461027d436b879121402aeeb",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "高田麦，四月未全黄。实绽已堪盈把捋，味香且任满盘尝。",
      "渐入好年光。"
    ]
  },
  {
    "id": "adcfe4db461027d436b87912d1bbc8c5",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "崖蜜熟，应是十分甜。寝庙及新宜早荐，林莺当令莫轻衔。",
      "留与绛唇含。"
    ]
  },
  {
    "id": "adcfe4db461027d436b87912e23308f1",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "蚕忙日，豆熟已离离。摘入蟹筐全类茧，缫于女手本无丝。",
      "笑杀采桑儿。"
    ]
  },
  {
    "id": "adcfe4db461027d436b879129597f55b",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "携镵去，不异到淇园。出土便能藏雉子，疗饥馋想嚼龙孙。",
      "拚少竹千根。"
    ]
  },
  {
    "id": "adcfe4db461027d436b879121687dcf2",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "梅黄早，叶底缀金丸。功逊酒香教渴解，味如愁重惹眉攒。",
      "花放记曾看。"
    ]
  },
  {
    "id": "adcfe4db461027d436b879123f366035",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "京江口，下网得鲥鱼。敢望乘潮归渤海，且随走马到燕都。",
      "谁令味偏腴。"
    ]
  },
  {
    "id": "adcfe4db461027d436b879129ad69e7a",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "闺中女，最爱是玫瑰。红杏街头前月尽，素馨江外几时来。",
      "独尔一枝开。"
    ]
  },
  {
    "id": "adcfe4db461027d436b879122c5ce803",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "牛虽贱，人号女儿红。桃靥初酣春昼睡，杏腮刚晕酒时容。",
      "还恐不如侬。"
    ]
  },
  {
    "id": "adcfe4db461027d436b879125459adca",
    "title": "忆江南 · 初夏九咏，和刘蔚园",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "商船到，争卖雨前茶。宁著酒魔耽雪酿，不遭水厄试冰芽。",
      "亟唤取流霞。"
    ]
  },
  {
    "id": "adcfe4db461027d4a56890d4f62c9cc6",
    "title": "谒金门 · 闺怨",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "芳草碧。又是一番春色。独倚阑干珠泪滴。不知罗袖湿。",
      "·欲寄天涯消息。为问归鸿可的。只恐天涯流落客。归鸿他不识。"
    ]
  },
  {
    "id": "adcfe4db461027d49f5f455b69dbccce",
    "title": "眉峰碧·夜泊许家堡",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "杯酒虽欢聚。不惯他乡住。荒村寂寂水漫漫，又重盼、来时路。",
      "·向夕停舟处。风雨声偏楚。何似当初径不来，而今也不还家去。"
    ]
  },
  {
    "id": "adcfe4db461027d429005c04056ecccc",
    "title": "忆江南 · 端阳词",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "端阳节，风物与常殊。屋角乱红开蜀季，街头新绿买菖蒲。",
      "都挂辟邪符。"
    ]
  },
  {
    "id": "adcfe4db461027d4738b719599e39e04",
    "title": "点绛唇 · 雨中戏作",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "雨雨风风，天公已做新秋势。驱愁无计。且买今宵醉。",
      "·索取床头，早拂山妻意。君休矣。青钱无几。留籴晨炊米。"
    ]
  },
  {
    "id": "adcfe4db461027d48ecc480ea217c3d3",
    "title": "唐多令 · 邗江喜遇友人酒间赠此",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "下马解貂裘。相携上酒楼。问年来、何地飘流。北踏幽燕南闽粤，憔悴了，十多秋。",
      "身世等蜉蝣。功名雪满头。且高歌、一曲凉州。君若问余心上事，说不尽，半生愁。"
    ]
  },
  {
    "id": "adcfe4db461027d4f4fbc666264fa1c3",
    "title": "黄金缕·寒夜口占",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "寒夜空堂人一个。心上愁多，不寐摊书坐。将近三更犹未卧。乍惊骤雨天边过。",
      "洒向小窗声更大。纸薄难禁，容易风吹破。衾枕安排浑未妥。床前扑杀银釭火。"
    ]
  },
  {
    "id": "adcfe4db461027d42ab140bfaedf4416",
    "title": "南柯子 · 落花",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "庭树风吹后，苍苔雨过初。眼前犹有落花铺。只恐明朝，还并落花无。",
      "藤密全低户。桐高已出闾。新条嫩叶又将舒。染就窗间，浑是绿琴书。"
    ]
  },
  {
    "id": "adcfe4db461027d44271f05efd31e195",
    "title": "少年游 · 闲庭",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "闲庭风雨晚来狂。沽酒正相当。花气清芬，空阶寂静，归去不须忙。",
      "从来富贵原无定，行乐有何妨。十万尊罍，三千曲调，豪爽少年场。"
    ]
  },
  {
    "id": "adcfe4db461027d4cddf45f054a28488",
    "title": "虞美人 · 今宵",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "今宵明月当窗大。独有愁人坐。一般白昼也销魂。何必凄凉怕过是黄昏。",
      "多情原与多情忆。不为君颜色。若因颜色始相思。难道世间真个似君稀。"
    ]
  },
  {
    "id": "adcfe4db461027d4b24598e95389ce06",
    "title": "虞美人 · 郑克柔述梦",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "寻思百二河山壮。更蹠莲峰上。那能牖下死勾留。恨煞尘缘欲脱苦无由。",
      "故人一觉荒唐甚。娓娓殊堪听。君还有梦到秦中。我并灞桥驴背梦俱空。"
    ]
  },
  {
    "id": "adcfe4db461027d48a9323a3eb81e5b9",
    "title": "一剪梅 · 和胡修来",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "三年音信隔关河。鱼也传讹。鸟也传讹。春残一棹远相过。江上风波。湖上烟波。",
      "可叹天涯鬓总皤。尔奈愁何。我奈愁何。绝无他物可消磨。诗是君多。酒是臣多。"
    ]
  },
  {
    "id": "adcfe4db461027d49ee83c61331c4b31",
    "title": "一剪梅 · 初度日作",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "少日飞腾愿颇赊。富也无加。贵也无加。鬓毛转眼不成鸦。霜点些些。雪点些些。",
      "事无一可向人夸。名也输他。利也输他。只馀清福让贫家。窗外梅花。窗里兰花。"
    ]
  },
  {
    "id": "adcfe4db461027d45d6856c2b3e33266",
    "title": "一剪梅 · 八月十四夜同刘叔裔玉带桥看月",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "酒酣真想策金鳌。欲上仙桥。且上河桥。何当更上玉楼高。万井烟消。万里云消。",
      "烂烂银盘挂碧霄。明见秋毫。圆欠分毫。阴晴天意最难料。料想来宵。胜似今宵。"
    ]
  },
  {
    "id": "adcfe4db461027d48d369cee605f72d7",
    "title": "一剪梅 · 小窗",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "小窗雨歇绿全侵。半是桐阴。半是蕉阴。微风斜日坐孤吟。半是闲心。半是愁心。",
      "酒徒三五是知音。不是东寻。便是西寻。散时往往月都沉。不是杯深。便是谭深。"
    ]
  },
  {
    "id": "adcfe4db461027d47188d6785baa3319",
    "title": "鹧鸪天 · 题友人游黄山图",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "怪异幽深莫可穷。何年于此策孤筇。缘梯直蹑莲花顶，扪壁还登信始峰。",
      "眠醉石，抚龙松。一观云海荡心胸。今生未遂来生补，也到黄山白岳中。"
    ]
  },
  {
    "id": "adcfe4db461027d46863d3dc59ae95a4",
    "title": "鹧鸪天 · 无题",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "多病多愁剩此身。眼前不觉又逢春。旧游乐事浑如昨，何处吹箫觅玉人。",
      "空有泪，暗沾巾。可怜月夕与花晨。别来细算无多日，一半娇容记不真。"
    ]
  },
  {
    "id": "adcfe4db461027d4c37907db670e5fe8",
    "title": "贺新郎 · 同蔚围、函九饮豹文宅。即送王十二之郡",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "滨海鱼盐市。笑无端、行踪落落，逢君于此。一片西风吹栗冽，记得彦升儿子。曾身着、练衣如是。且喜他乡多地主，好拚他、日日如泥醉。身与世，都休思。",
      "昨来又动分张意。望苍茫、蒹葭水阔，蒲帆雨细。到日郡城应有遇，莫遇揶揄路鬼。最此物、堪憎欲死。若遇当年遣老在，念而翁、才笔群相畏。或与汝，论先世。"
    ]
  },
  {
    "id": "adcfe4db461027d4366471b5dd1495f0",
    "title": "贺新郎 · 吴陵俞园观演邯郸梦剧及诸伎走马",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "水槛真空洞。细听他、临川妙曲，感怀尤重。人世繁华原易了，宁独明朝是梦。还须作、梅花三弄。小语雏姬应一笑，问吹箫、何日能骑凤。只惯把，雕鞍控。",
      "前堤草软香尘动。便幽燕、轻獧年少，逊伊纵横。座客一时欢笑极，争把金瓯相送。有狂客、忽焉沉痛。昨上蜀冈高处望，玉勾斜、麦秀罗青陇。中尽是，红颜冢。"
    ]
  },
  {
    "id": "adcfe4db461027d4787f9cea7d46a244",
    "title": "贺新郎 · 送胡式金归歙新婚",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "昨岁兼今岁。算他乡、两人相聚，欢如兄弟。一夕兰舟俄送别，锦缆何人能系。嘱君去、此行须记。莫倚故园琴瑟好，便天涯、轻把埙篪弃。书亟趁，春潮寄。",
      "香奁讵惜千金费。却途经、广陵市上，旧饶珠翠。明镜盘龙天下少，可爱新磨似水。归照见、玉容尤喜。路过西泠逢越女，更买他、十幅缭绫腻。合欢被，宜先制。"
    ]
  },
  {
    "id": "adcfe4db461027d426e65842b544c1fe",
    "title": "贺新郎 · 吴陵僧寺看紫藤绣毬",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "日午思衣葛。偶闲行、西桥西去，游人争说。小寺藤花开正好，树干千寻如铁。花直上、千寻之末。未到禅扉翘首望，早无边、紫气来空阔。下更积，千堆雪。",
      "浑疑柳絮因风叠。细看时、绣毬万颗，团团如月。不是扁舟前日到，已过花开时节。算转眼、春将人别。金尽尚能谋一醉，只吴陵、酒恶难消渴。煮茗共，山僧啜。"
    ]
  },
  {
    "id": "adcfe4db461027d493132a7b36f6658a",
    "title": "贺新郎 · 与殷彦来",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "底事伤怀抱。忆当年、两家名父，论交最好。我始弱龄君壮盛，争说恢奇才调。定指日、翻飞天表。转眼高堂人去后，守遣编、竟以穷愁老。升沉事，谁能料。",
      "贱贫仆更何须道。算输君、才思什伯，敢辞潦倒。半世惯填红豆曲，久惹词场人笑。笑此技、从来绝小。何意先生痂嗜甚，每相逢、坚索囊中稿。只此是，焚馀草。"
    ]
  },
  {
    "id": "adcfe4db461027d4ab49b7e111db1540",
    "title": "贺新郎 · 题射陵四友图",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "古道坚胶漆。记吾乡、旧时遣老，曾图三益。今日射陵传四友，也倩虎头妙笔。细写出、苍然颜色。蓦向华筵披画卷，只两人、是我曾相识。菉园老，东皋客。",
      "滋庵中表亲情密。忆当年、两家名父，交欢尤剧。转眼荒坟馀宿草，那禁泪零沾臆。又惹得、王郎于邑。指示图中稽叟像，痛此公、今亦重泉隔。都休听，山阳笛。"
    ]
  },
  {
    "id": "adcfe4db461027d4d3f3473cfafbd212",
    "title": "贺新郎 · 为周□□新婚赋，周先有姬",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "此日饶佳趣。正风流，周郎年少，小乔嫁与。共说名媛工翰墨，何止才能咏絮。应魄煞、谢家娇女。纵遇仙郎才更健，倚香奁、亟索催妆句。肯容易，登车去。",
      "良宵上客簪缨聚。正当筵、灯红如昼，酒浓于乳。遮莫狂奴逢此夕，醉倚帘栊深处。还戏傍、红窗低诉。佳婿从来怜小妇，蹙双蛾、定惹深闺妒。谁许汝，先偷娶。"
    ]
  },
  {
    "id": "adcfe4db461027d4803432f6523584ff",
    "title": "贺新郎 · 庚辰七夕，晤缪函九于刘蔚园寺寓席上赋赠",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "乌鹊桥初驾。也人间、重逢旧雨，在东亭舍。记得前年秋八月，万斛清辉狼藉。曾酌我、玩芳亭下。一别诅期三载过，诉离愁、深夜何曾罢。惹鹦鹉，笼中骂。",
      "饶伊絮尽伤心话。总何如、狂时拓戟，醉馀舞蔗。吾意且填红豆曲，刚擘蛮笺细写。又早被、泪痕沾洒。人世那能长聚首，算浮生、本是无根者。萍与梗，任潮打。"
    ]
  },
  {
    "id": "adcfe4db461027d46933c25dc26462cd",
    "title": "贺新郎 · 之何阜舟中作",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "赋命羁人耳。笑还家、无多几日，轻装又理。天似催人孤艇发，特与西风甚利。挂一幅、蒲帆如驶。虽则离乡多感慨，恰舟行、安稳差堪喜。晚一碧，天光霁。",
      "阴晴更变须臾事。乍湖中、奔浑骤雨，杳冥无际。芦荻洲边风更逆，急缆船头须避。且愁向、篷窗沉睡。世路险夷俄顷判，叹人间、万事都如此。哀与乐，原相倚。"
    ]
  },
  {
    "id": "adcfe4db461027d49ca994a7ab4de4ad",
    "title": "贺新郎 · 赠白斋四十",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "彩笔清于绮。恰平生、奴狂自许，羞称名士。忆昔论文当弱冠，也把壁人曾拟。讵憔悴、而今若此。四十浮生驹隙过，叹余年、亦去君无几。男儿志，成何事。",
      "惟拚纵饮清狂耳。最先生、年来混迹，倡楼僧寺。知己相期须努力，那便如斯而已。况君更、才雄无二。转眼秣陵秋正好，看抟霄、健翮凌风起。惊一夕，腾千里。"
    ]
  },
  {
    "id": "adcfe4db461027d4219583c4fd0b4a8c",
    "title": "贺新郎 · 送吴书永楚游",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "久矣诗名著。记常从、屏间纸上，诵君佳句。作客荒乡多岁月，竟乏平生一晤。恰今日、芜城方遇。把酒看花欢笑极，惜轻帆、又指湘江路。是魏武，横戈处。",
      "好凭彩笔怀千古。更殊方、有人酬倡，弟兄欢聚。只是尊前新旧雨，添了许多离绪。君暂住、为君细语。此别虽怜千里外，尚南飞、鸿雁书堪附。莫更过，衡阳去。"
    ]
  },
  {
    "id": "adcfe4db461027d41f279761d8cb26ca",
    "title": "贺新郎 · 夏至饮繁露先生南庄",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "节序真嫌短。早闲园、好花开尽，绿阴都满。记得清明游赏日，芍药阑边低看。笑出土、红芽尚浅。把酒重来将隔月，惊一枝、已待临风绽。春去也，浑如箭。",
      "浮生瞬息何须算。忆髫年、从亲至此，荷衣出见。座客惟公青鬓好，人比黑头王掾。讵今日、白于垂练。漫撚银髭伤老大，便儿童，夙昔今都变。也一半，颠毛换。"
    ]
  },
  {
    "id": "adcfe4db461027d46096fbd822512084",
    "title": "贺新郎 · 同里诸公集宜阁",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "两岁东亭客。却频来、君家醉饱，使人颜赤。新米初炊留客饭，颗粒如珠一色。更烹出、银鳞鲜鲫。裁使老饕都属餍，早门边、又见提瓶出。酤满眼，钱休惜。",
      "群公笑语欢尤剧。却谁知、有人黯淡，离愁先集。转盼明年吾去此，少个酒徒无藉。也清醥、省公千石。只是他时良宴会，顾尊前、无我情悽恻。恐未免，泪沾臆。"
    ]
  },
  {
    "id": "adcfe4db461027d4b82d28c269ceaac9",
    "title": "贺新郎 · 梅花岭拜昔人葬衣冠处，用迦陵词韵",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "孤冢狐穿罅。倚西风、招魂何处，浇羹奠鲊。野老能言当日事，夜火城边相射。看肉薄、乘城都下。十万横磨刀似雪，尽孤臣、一死他何怕。气堪作，长虹挂。",
      "至今恨泪如铅泻。道此中、衣冠犹在，音容难画。欹侧路傍松与柏，日日行人系马。况又被、樵苏尽打。只有残碑留汉字，细摩挲、不识谁题者。一半是，青苔藉。"
    ]
  },
  {
    "id": "adcfe4db461027d4fcd343453c7c2ff6",
    "title": "贺新郎 · 记与诸子往岁金陵之游，感怀宗二又曾",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "恨事多如许。记前年、秣陵城下，群公相聚。座有宗生高兴极，招手狂吟而去。路踏入、乱山荒坞。再上孝陵回首望，见禁城、秋柳垂烟莫。是往日，朝天处。",
      "运移汉祚畴能拒。叹从来、蜗头蛮触，都归历数。指点六朝遗迹在，多少兴亡之故。曾一夕、共论千古。来岁重游君不见，也铜驼、石马知回顾。只仿佛，精灵度。"
    ]
  },
  {
    "id": "adcfe4db461027d4d0eda0f6b99a254a",
    "title": "贺新郎 · 月下同高集生先生、孙殿球、邓去华水边小步",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "鱼跃澄潭罅。思从君、投竿东海，钓鳌为鲊。海面白波山屹立，万弩迎潮而射。有百怪、纵横其下。此景莫教人世晓，恐惊他、胆破侏儒怕。取铁网，珊瑚挂。",
      "一声长啸星河泻。恰依然、渔舟夜火，寒江图画。自笑劳生真太苦，乃至作人牛马。剧怆感、孤坟浪打。赢得如霜枯骨在，久人间、名姓无知者。千秋业，口何藉。"
    ]
  },
  {
    "id": "adcfe4db461027d4d0ff13a7b96843e8",
    "title": "贺新郎 · 除月二十二日，乔文梁、洛闻将别余渡江，余亦由陆路之东亭，前一夕赠别",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "炉火还床罅。苦今宵、无人送酒，凭谁饷鲊。掌大雪飞风更恶，一片冷光相射。人同客、海陵城下。正倚穷途相慰藉，早明朝、分手心先怕。忍见汝，江帆挂。",
      "银涛滚滚长东泻。料经过、寄奴山下。山光如画。而我何缘当岁暮，翻向他乡策马。正故国、冰坚难打。此去东亭知己少，更无人、念我如君者。书频寄，鸿堪藉。"
    ]
  },
  {
    "id": "adcfe4db461027d4799497484efae8cf",
    "title": "贺新郎 · 别文梁、洛闻之明日，宿江堰镇却寄",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "回首江城罅。忆前宵、故人相聚，绿醅红鲊。今日我行君昨去，风急江帆如射。想已到、寄奴山下。劳顿长途谁似我，对风雨、落日心尤怕。又不见，冰轮挂。",
      "淙淙只听流澌泻。隔疏林、数家灯火，荧然如画。错愕村童惊问讯，何处官人系马。鞭指向、篱门乱打。鸡黍农家烦欸洽，讵疑余、亦是轻肥者。聊偃息，茅堪藉。"
    ]
  },
  {
    "id": "adcfe4db461027d461ae1bd1a7a5d959",
    "title": "贺新郎 · 戊寅元旦",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "晴日穿帘罅。喜今朝、梅花渍酒，辛盘蔫鲊。年入新春花放早，已有暗香飘射。共弱女、婆娑其下。闭户漫劳佳客到，更迂疏、但说逢迎怕。视桁上，无衣挂。",
      "山妻斗酒为余泻。叹生平、蓬头椎髻，双眉慵画。今日也因新岁至，学甚盘鸦堕马。只我已、鬓毛霜打。随分高歌真烂醉，卧牛衣、讵作吞声者。愿白首，惟卿藉。"
    ]
  },
  {
    "id": "adcfe4db461027d418a9f476a9c4b5b9",
    "title": "贺新郎 · 月夜集友人寓斋",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "月照疏篱罅。正朋来、壶提村酿，盘堆腊鲊。手把一杯闲骋望，万户清辉团射。人尽在、光天之下。只我故乡逢此夕，有银涛、千顷君应怕。釜夜爨，檐牙挂。",
      "堤崩岁岁淮黄泻。纵重逢、监门郑侠，此情难画。使我饥驱无定所，疲甚空墙病马。风雨骤、蓬窗浪打。昨自蒿坡祠下过，问何人、是识英雄者。驵侩伍，今谁藉。"
    ]
  },
  {
    "id": "adcfe4db461027d49bed2e38c54d1237",
    "title": "贺新郎 · 寄怀东亭旧游",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "别日无多许。早怀人、今宵两地，几时重聚。记得残冬分手日，又说春光将去。如长在、蛮山蜑坞。何处相思臣最苦，只斜风、细雨天将暮。便追忆，为欢处。",
      "深情留客畴能拒。任当筵、狂呼剧饮，酒筹无数。座上新知才更健，一见论交如故。诗咏罢、淋漓入古。今夜孤吟谁与和，只颓然、只影灯前顾。恍惚是，前生度。"
    ]
  },
  {
    "id": "adcfe4db461027d492174bb6070bc313",
    "title": "贺新郎 · 与诸子夜话，悼佑曾以宁",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "尔我心相许。喜年来、团圞里社，夜分常聚。生世不谐逢歉岁，又恐饥驱人去。飘泊在、异乡村坞。已矣身名拚灭没，纵飞腾、仆已伤迟暮。总话到，销魂处。",
      "一杯相劝休相拒。算生年、真能满百，也知有数。况是彭殇难预料，几个亲朋无故。宗吴辈、顿成今古。欲觅孤坟何处是，怅荒原、草满无从顾。正萧瑟，秋风度。"
    ]
  },
  {
    "id": "adcfe4db461027d4feda2008488561ae",
    "title": "贺新郎 · 余至何阜，故人胡二简开尊酌我，酒间因话庚辰冬与余同寓吴陵，有仇坦园、王宾文两先生风雪中相聚甚欢，今宾翁已殁，怆然感怀，为赋是词",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "夙昔羁何阜。记从君、欢场戏赌、醁醽千斗。自散华筵归故国，也拟蓬蒿长守。讵又被、饥驱出走。再上高堂三载过，喜故人、情好还如旧。又饮我，床头酒。",
      "凄凉泪落三更后。忆庚辰、残冬荒寺，群公聚首。雪恶风狂俱不畏，日日街杯在口。喜吟咏、宾文王叟。今我重来都好在，只此翁、已去泉台久。今夕会，翁知否。"
    ]
  },
  {
    "id": "adcfe4db461027d435bcfb0930d21ca6",
    "title": "贺新郎 · 月夜黄直贻招看玉兰",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "二月才遇半。早庭前、老梅舒绿，落英零乱。取次玉兰应渐放，昨岁君家曾见。又今日、隔城来唤。一片花光檐际白，似天池、万朵莲初绽。直开上，凌霄干。",
      "主人倚树还三叹。叹今宵、有花无月，□□□□。少顷碧空飞玉兔，倍映琼花光烂。真快意、倾杯无算。更嘱他时频贳酒，待阑开、芍药还来看。只可惜、年光换。"
    ]
  },
  {
    "id": "adcfe4db461027d4fe007e48b1dbb96e",
    "title": "沁园春 · 枣园感旧，呈李久庵先生",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "念昔尊公，遭世沧桑，身亦沉沦。遂杜门荒野，庭无杂客，谈经暇日，座有遣民。而我先人，单衫席帽，日唤儿扶去水滨。追欢处，更交公兄弟，两世情真。伤心。",
      "墓草多春。只后嗣、如余贱且贫。似彦升弱息，寒衣是葛，叔敖孤子，生计惟薪。今日西州，羊昙再到，昔事低回剧楚辛。公真老，惊紫髯变雪，青鬓垂银。"
    ]
  },
  {
    "id": "adcfe4db461027d44840e34707fb1565",
    "title": "沁园春 · 题胡二简乘风",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "眼底男儿，俶傥如君，屈指无多。记酒酣兴发，珊鞭倒挽，秋高马健，绣袷横驮。属客为图，索余题句，醉墨曾于盾鼻磨。今重见，又投来锦轴，惹我狂歌。",
      "豪情一倍嵯峨。纵万里、还思瞬息过。似御风仙子，将游碧落，乘槎汉使，直犯星河。赤鲤汀边，老蟂矶畔，喷沫惊翻十丈波。燃犀照，见百灵趋拜，啸舞天魔。"
    ]
  },
  {
    "id": "adcfe4db461027d4899082319b04a91c",
    "title": "沁园春 · 忆同李凉肆过刘蔚园水亭，饮烧春于蔷薇花下，醉后题记壁间，乃丁丑浴佛前一日也。丙戌同刘子客何阜，适是日过其寓。话及兹事，忽复十年，怆然赋此，并怀凉肆",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "客舍寻君，且酌烧春，往事重提。正昔年今日，记来约略，君家水阁，想去依稀。屋角花开，桥头客至，贳酒炉边手自携。颠狂甚，任当筵屡舞，鬓插花枝。",
      "十折鬓变成丝。待再撚、花枝亦可嗤。况羁人心性，年年牢落，故园风物，种种离披。只我与君，相逢于此，时有闲情把一卮。同游者，更飘零何地，陡起相思。"
    ]
  },
  {
    "id": "adcfe4db461027d42b0f00b4bacbfcf7",
    "title": "沁园春 · 北城晚",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "十月荒乡，海气增寒，晚眺层楼。正西风飒飒，千林木落，斜阳澹澹，万井烟浮。侧帽微吟，凭阑北望，顿起边关万里愁。长城下，怅笳声动地，兵气横秋。",
      "中朝羽檄如流。早刻日、移师出帝州。看前军夜渡，长河滚滚，燕山暮宿，铁骑赳赳。我拟从戎，伊吾之北，博个人间万户侯。缘何事，却名争蜗角，利觅蝇头。"
    ]
  },
  {
    "id": "adcfe4db461027d47bedeb2aa2fd0ebc",
    "title": "沁园春 · 酒间与座上客",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "憔悴朱颜，君尚如斯，正复奚言。每闲居深悔，误人红豆，半生多恨，困我青毡。命也何穷，时乎易暮，才上华筵倍赧然。银灯底，羡妙龄楚楚，少俊翩翩。",
      "臣平自翔当年。亦弱冠、丰标绝可怜。谓羁难骥绊，颇矜神骏，笯偏凤厄，竟失腾骞。水旱频经，风沙叠犯，久矣今吾不似前。君还小，纵沈腰瘦减，潘鬓犹玄。"
    ]
  },
  {
    "id": "adcfe4db461027d485344094806fb0ed",
    "title": "沁园春 · 重过何阜，晤缪函九、典胄昆仲",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "小阁灯红，白堕千觚，酌我其间。诉别来情事，牢骚依旧，春初风物，仿佛从前。心念朋交，三霜不见，厚意深蒙个个怜。臣何幸，更君家兄弟，情好尤坚。",
      "昔曾僧寺开筵。是澹月、疏云乞巧天。记余时倚醉，歌成金缕，君为蘸墨，写上蛮笺。何意重来，还逢高宴，恰对梅花意惘然。微吟处，料他时相见，又说今年。"
    ]
  },
  {
    "id": "adcfe4db461027d47f13526abf1ede8e",
    "title": "沁园春 · 戏示延裔",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "忽尔长叹，落拓无聊，为客于兹。笑贩茶鬻畚，才非贾竖，分章校句，臣是红师。君亦年来。他乡卖药，讵疗贫家数口饥。非长策，即余憎其拙，人笑为痴。",
      "方今多士熙熙。谓奏赋、须遭圣主知。问谁能郁郁，缩居马磨，君偏龊龊，溷迹牛医。颇怪萧晨，闲门似水，大类君平罢肆时。帘垂处，虽吟情甚剧，酒盏都稀。"
    ]
  },
  {
    "id": "adcfe4db461027d4afbafdfb569ba21a",
    "title": "沁园春 · 余与缪函九同时有亡儿之戚，填词属和",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "庾信多哀，方赋伤心，君亦如吾。虽东门不哭，君能自遣，西河堕泪，仆已全枯。亭号千秋，地名嬴博，从古销魂有是夫。黄台下，况瓜经再摘，臣独何辜。",
      "衰宗一线堪虞。只鄙愿、还奢老不渝。倘人矜邕后，匪惟弱女，天延赵祀，遂有遗孤。不幸生如，景升儿子，鹿鹿凡毛竟可无。君非比，料来春花发，骄我双珠。"
    ]
  },
  {
    "id": "adcfe4db461027d461d0a4615bda023e",
    "title": "沁园春 · 戊子春闰，予应试吴陵，胡修来过敝里访予不遇，兹于东亭握手，喜而赋此",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "我住荒乡，不见先生，于今三年。忽烟波远访，公真谊重，松筠空闭，仆愧名牵。手板留衔，破扉题字，想见临风最惘然。兹何幸，恰东亭客舍，翻共周旋。",
      "层霄兔魄刚圆。记虎踞、关前八月天。正坚留人处，为开山阁，苦辞君去，径放江船。负此名区，辜君厚意，底事当时总不怜。今重约，约秋来迟我，燕子矶边。"
    ]
  },
  {
    "id": "adcfe4db461027d40bcde674dd7869c5",
    "title": "沁园春 · 将赴何阜雨中作",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "节序匆匆，又过元宵，别绪萦怀。怅一肩行李，饥驱人去，满城风雨，天与愁来。正喜频年，栖迟故国，日占欢场浊酒杯。贫家乐，更团圞儿女，笑口常开。",
      "无端生计多乖。叹如此、分张剧可哀。念壮年岁月，依人异地，残更灯火，兀坐萧斋。衣马轻肥，钱刀百万，世上偏雄驵侩才。如臣辈，问天公何意，潦倒尘埃。"
    ]
  },
  {
    "id": "adcfe4db461027d4677b24974dce53ca",
    "title": "沁园春 · 忆丙寅九月八日为先子六十诞辰，客汪舟次先生家，先生张宴为寿。今己亥是日，从郡返里，追念往昔，不禁盛衰存殁之感焉。赋此兼示公有",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "今夕何辰，感念吾亲，往事依依。记主人寿客，为开清宴，诸郎并我，同戏斑衣。回首当年，座中何限，转眼山邱赋曰归。西州路，每车过腹痛，怕到城扉。",
      "门前画戟都稀。惟列树、寒鸦晚噪饥。纵西华尚在，畴怜沦落，五陵既散，无复轻肥。何怪贫家，春风岁岁，不见层楼对夕晖。当初燕，总双双去也，知傍谁飞。"
    ]
  },
  {
    "id": "adcfe4db461027d4a22ff29762e7e589",
    "title": "沁园春 · 八月初，与王秋上同寓郡城，秋上遇寒疾死，孟冬十日词以哭之",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "客舍芜城，汝病危时，夜火相依。恨延龄续命，都无大药，敛形裹足，更少完衣。只说中秋，故园同返，讵料先还是衬归。亲朋送，共生徒一哭，声彻郊扉。",
      "家贫活计原稀。更殁后、慈亲苦岁饥。念丧明孤子，无方可疗，析薪弱弟，甚日能肥。我对霜风，哀吟至此，黯黯寒云日不辉。重烧纸，并乌丝写就，齐化灰飞。"
    ]
  },
  {
    "id": "adcfe4db461027d460f74e355f8c6372",
    "title": "沁园春 · 清明雨中，周繁露先生招集南庄别业",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "我辈何缘，为童子师，此日殊艰。叹腹中车转，多时不乐，身同匏系，甚日能闲。难得今朝，佳辰有暇，何计为欢足解颜。寻芳去，喜南庄最僻，地主非悭。",
      "萧然茅屋三问。有高柳、周遭水一湾。正疏疏雨湿，沙头路滑，微微风绽，树顶花殷。爽阁东西，危阑曲折，绣砌茵铺草色斑。初经此，果一邱一壑，自可跻攀。"
    ]
  },
  {
    "id": "adcfe4db461027d460f74e3585527978",
    "title": "沁园春 · 清明雨中，周繁露先生招集南庄别业",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "舍此安之，且任谭谐，跌宕婆娑。真欢场快事，百年有几，好春佳节，一岁无多。分局围棋，踞床说剑，占定先生安乐窝。推窗望，更渔村不远，雨箬烟蓑。",
      "今朝若更晴和。想此地、风光倍澹沲。有盈盈秀鬋，都忙斗草，翩翩少俊，竞解徵歌。相约明辰，得逢天霁，讵惜千瓢载酒过。君休哂，臣半生狂态，未便销磨。"
    ]
  },
  {
    "id": "adcfe4db461027d4cdfb2a5262098c44",
    "title": "沁园春 · 修翁有金陵之行，余亦旋里。舟中寄怀",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "世事何常，每到欢时，忽复全乖。早湖中灯火。今宵顿灭，筵前丝竹，此夜难偕。君既南还，余仍西向，一夕轻帆两地开。浑无定，总人生聚散，野马尘埃。",
      "天涯搔首频回。只此际、能无叹息哉。看荒村野店，同时旅况，微风冷雨，一样离怀。谁道长江，真成天堑，击楫偏能破浪来。君姑去，约春时待我，来探江梅。"
    ]
  },
  {
    "id": "adcfe4db461027d49a965ce4c395c54c",
    "title": "沁园春 · 题修翁填词小影",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "久矣骚坛，人共推君，才调恢奇。便迦陵狂客，竞称我友，西斋老辈，亦日吾师。忆昨先生，东亭遇我，旅馆三更酒醉时。曾投赠，有香词一阕，写上乌丝。",
      "而今别后相思。忽寄我、新图属和词。讶凭谁细写，姿容逼肖，令余闲想，吟态如斯。惯谱新声，偷翻艳曲，百幅蛮笺付雪儿。清阴底，听歌声一缕，宛转淋漓。"
    ]
  },
  {
    "id": "adcfe4db461027d40a44dcfe846d6ca2",
    "title": "沁园春 · 初冬乏食，感叹成词",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "鬻畚吹篪，余岂能为，惟耕是依。冀薄田多黍，兼供酿酒，穷冬有御，岂叹无衣。何意秋来，西风一夜，釜底孤城众壑归。茅檐下，惊鱼游花径，浪皱蓬扉。",
      "稻粱十斛都稀。任饱饭、侏儒笑朔饥。更每思亲友，皆贫且病，谁言糠覈，可食而肥。欲就天涯，故人禄厚，怅望千山又落晖。凌空去，问卢耽何术，有翮能飞。"
    ]
  },
  {
    "id": "adcfe4db461027d4638f5197df52970b",
    "title": "沁园春 · 与殷彦来",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "七夕相逢，感旧情悽，不减山阳。当君年弱冠，便期早达，臣时总角，已堕清狂。记得扬州，莺花三月，多少名流聚此乡。吾与汝，并追随严父，宴侍壶觞。",
      "苍茫泪洒兰缸。怅无复、前人话夜窗。更后嗣老矣，都沦贫贱，名心灰甚，岂羡明光。逆旅霜寒，深更酒热，且拥红炉醉一场。休重说，恐茫茫旧恨，碧海难量。"
    ]
  },
  {
    "id": "adcfe4db461027d489706d0170323de0",
    "title": "沁园春 · 送李神木北上",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "郁郁吾生，于此久居，真使人哀。恰名场溷迹，逢迎计拙，浮云过眼，富贵心灰。物外逃名，墙东避世，我意如斯更不回。君豪甚，忽别余千里，买棹长淮。",
      "羡君此去金台。看帝阙、巍峨北极开。更苍松翠柏，西山崒嵂，银涛雪浪，易水潆洄。乐毅坟边，张华宅畔，吊古谁能不感怀。题诗处，问中朝诸贵，若个怜才。"
    ]
  },
  {
    "id": "adcfe4db461027d44dfd5e82a3cc086c",
    "title": "沁园春 · 与姻翁解远公",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "白眼看来，惟利与名，举世纷纷。问谁能息意，都忘俗累，畴甘遁迹，不系尘氛。物外陶情，闲中遣虑，眼底惟馀我与君。时狂笑，笑人间富贵，邈若浮云。",
      "闭门花乌忻忻。每姻好、过从不厌勤。任君耽茗饮，长煎活火，臣拚鲸吸，自醉馀醺。尚苦喧嚣，恋他城市，思买烟村傍水滨。移家去，令子孙相约，共事耕耘。"
    ]
  },
  {
    "id": "adcfe4db461027d43e71b98064b77566",
    "title": "沁园春 · 许时沾斋中赏鸡冠",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "昨醉君家，秋正佳哉，吾为赋之。囗光妍且紫，谁遣袋佩，色黄而浅，何处鹅儿。最爱丛中，数枝绝艳，毳染腥红更不疑。阑干外，总鸾笺十样，锦烂霞披。",
      "主人指示非欺。看像别、形殊迈丑夷。或神山芝草，秀成轮囷，赤城云物，幻出离奇。更类西川，桐花么凤，飞向风前羽倒垂。凡葩耳，问化工何意，镂绘如斯。"
    ]
  },
  {
    "id": "adcfe4db461027d4e12b93a458bae0aa",
    "title": "沁园春 · 舆赵跃千先生",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "风雨潇然，独坐怀公，遽尔伤神。记东亭客里，每多欢笑，高斋酒半，大有规箴。情岂能忘，言真可佩，感激时令涕泪新。蒙相许，谓君才如此，讵患长贫。",
      "年华莫漫因循。恐诗酒、从来总误身。恰情钟花月，公真知我，性耽宠利，臣不如人。生既无才，长尤废学，身世空嗟命不辰。他何恨，只故人此意，惭负千春。"
    ]
  },
  {
    "id": "adcfe4db461027d4cc399bce8820c9f4",
    "title": "沁园春 · 己丑十月，赵跃千先生六十称觞，前一月归里，命余填词，后阕念年老不归，且不作祝嘏语，皆先生意也",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "秋草蓬门，剥啄谁欤，起我闲眠。惊故人远访，翻疑是梦，清尊重把，私怪何缘。昨岁东亭，别君九月，弹指花黄又一年。欣无恙，只近来双鬓，渐白于前。",
      "似公六十堪怜。却孥寄、他乡甚日还。纵菊荒松老，室庐安在，牛眠马鬣，邱墓依然。为嘱明春，归来故国，旧业还馀数顷田。如吾辈，更子孙相约，钓雨耕烟。"
    ]
  },
  {
    "id": "adcfe4db461027d41b048d57a2b952ee",
    "title": "沁园春 · 李神木北上，同白斋饯之",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "浊酒三杯，余与徐生，为饯君行。正南墙春暖，梅花顿绽，北池雨过，柳带刚青。如此风光，真堪聚首，何事轻装又远征。登高望，怅蓟门千里，无限离情。",
      "知君未免沾膺。恰今夕、狂歌兴倍增。任酒酣已往，偏能说剑，更阑而后，且复谭兵。倒马关前，王陵城下，此去经过百感生。兵争后，恐阴燐未灭，战血犹腥。"
    ]
  },
  {
    "id": "adcfe4db461027d47a9fd7ec42f18c17",
    "title": "沁园春 · 己亥十月重过何阜闻缪函九、豹文叔侄今年皆四十初度，题词以赠",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "怪煞双丸，电掣波翻，底事如驰。记忘年可友，衡方齿少，南邻觅阮，咸亦肩随。顾我殊惭，目伊何似，谢树临风玉两枝。惊相问，今四旬都过，消减光仪。",
      "吾衰更复奚辞。算久已、飞腾不系思。纵才华似尔，工诗无益，行藏如仆，赋命偏奇。人说当初，负薪翁子，五十乘骢守会稽。吾长啸，也明年曰艾，怀绶何时。"
    ]
  },
  {
    "id": "adcfe4db461027d4d90e24dc0e2385ce",
    "title": "沁园春 · 归里后，寄乔文梁、洛闻兄弟",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "客邸相逢，酌酒欷歔，余胡式微。向木兰院里，惯为羁客，西华道上，尚著絺衣。一夜秋风，动人乡思，径挂蒲帆带雨归。归来日，已叶堆荒砌，草没荆扉。",
      "橐中金剩几希。都未暇、怜渠妇子饥。且买从旁舍，浊醪殊妙，持来左手，紫蟹初肥。恨不囗囗，同君兄弟，坐此闲轩话夕晖。江天外，纵烟波无际，魂梦能飞。"
    ]
  },
  {
    "id": "adcfe4db461027d4eb0b2914ed54873e",
    "title": "沁园春 · 辛卯不赴金陵之试，示一二同志",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "俗子呶呶，为劝南征，若岂知予。虽生年未老，心于名淡，登科无命，天与才枯。那更炎风，一肩行李，又策华阳道上驴。真劳甚，任人思高第，我爱闲居。",
      "豆棚凉月刚初。早散遣、生徒一事无。喜酒香客到，齐倾伯雅，夜阑人去，独掩吾庐。省得今番，离离禾黍，感叹重经旧帝都。浑难忘，只山光翠湿，江影金铺。"
    ]
  },
  {
    "id": "adcfe4db461027d435f0d9c2ce62eec0",
    "title": "沁园春 · 刘延裔自何阜归，遇余共饮，因怀令弟叔裔并旧好相存问者",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "萧寂衡门，剥啄谁与，忽讶君来。问前宵初返，异乡孤棹，今番且尽，长夜深杯。喜极尤狂，酣时转恨，令弟多春不共回。遥相忆，想一灯愁听，风雨空阶。",
      "最怜缪二多才。怅何事、新辞懒寄怀。更宾文王叟，须眉似雪，东阳方子，调笑无猜。屈指于今，三年不见，虚拟霜帆昨岁开。凭君报，道臣仍无状，迹混黄埃。"
    ]
  },
  {
    "id": "adcfe4db461027d43e0537d92dcf7bea",
    "title": "沁园春 · 题李艾山先生像二",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "吾邑人文，实自先生，再起词场。当永嘉之末，犹闻正始，杜陵而下，不愧襄阳。伯仲相师，朋交迭倡，日坐先公旧草堂。闲高咏，与卧游宗丈，探讨微茫。",
      "不知底事心伤。长北望、神州意激昂。纵杯中酒热，焉能遣恨，风前泪落，只使沾裳。土室卑栖，牛车稳卧，多少遣民此遁荒。今安在，总云飞星散，人去琴亡。"
    ]
  },
  {
    "id": "adcfe4db461027d43e0537d9bd121890",
    "title": "沁园春 · 题李艾山先生像二",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "最震伤心，二十馀年，不见吾亲。记临终有托，累公弱息，没身不负，勖我先人。思旧情深，矜孤谊重，几载从游若饮醇。今回首，叹骑箕去后，忽判多春。",
      "像惟三益传神。恰刘子、兹图亦写真。看霜髯雪鬓，丰标如在，苍松乱石，笔墨犹新。补景为谁，妇翁吴老，也向重泉结比邻。题词罢，对一天风雨，百感酸辛。"
    ]
  },
  {
    "id": "adcfe4db461027d4e83302ab76fb3f95",
    "title": "沁园春 · 初夏遣怀客何阜",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "此地人言，是小扬州，也自繁华。早郊园雨后，争看芍药，游人日午，尽衣春纱。独有思乡，无聊羁客，闭户巡檐手自叉。身何在，笑居然海角，不比天涯。",
      "风前莫漫长嗟。算有日、轻帆也到家。正烟波万顷，凫雏雁子，风光五月，菱叶荷花。招手宾朋，水亭深处，绿酒千觚恣意赊。颠狂甚，任玉箫吹裂，画鼓频挝。"
    ]
  },
  {
    "id": "adcfe4db461027d4e25ebf2d0ff210ed",
    "title": "沁园春 · 里中诗伯偶效填词，并属予和，聊用写怀",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "狂甚诗人，小令长谣，偶亦为之。或灯红酒畔，填成旧恨，月明楼上，寄与相思。犀管争拈，蛮笺竞写，珍重群公绝妙词。焚香坐，将冰弦细谱，可协琴徽。",
      "千篇锦烂花霏。念白雪、由来和者稀。况毫枯墨涩，臣才已尽，行僵立踬，我数尤奇。共说当年，吾亲健日，酒溢欢场百韵飞。今重省，感遗文在笥，泪落封题。"
    ]
  },
  {
    "id": "adcfe4db461027d4e25ebf2da73cb45d",
    "title": "沁园春 · 里中诗伯偶效填词，并属予和，聊用写怀",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "起语群公，将束轻装，竟别淮扬。去夜猿多处，蛮山迢递，荔枝红日，细雨微茫。愁自关心，饥能驱我，士到千人气不昂。西斋叟，记昔曾经此，话我偏长。",
      "阴燐野烧沙场。更枕畔、魂惊客梦妨。听潮生沧海，长鲸夜斗，风号大麓，神乌宵翔。说到愁时，灯昏月黑，讵待离乡始断肠。幡然悔，尽故园此日，诗酒襄羊。"
    ]
  },
  {
    "id": "adcfe4db461027d4cf956fb0b83fc11a",
    "title": "沁园春 · 饮方东扬宅戏赠",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "记否春初，有约花时，迟我高斋。正老梅开日，便思折柬，夭桃红处，只想衔杯。讵意春残，俄惊夏至，不见青尊为客开。言真忘，笑君非有意，仆自无猜。",
      "今朝侧帽还来。恰自谢、臣贫似可哀。谓医门少疾，药笼蛛网，青山谁买，画帧尘埋。君纵堪怜，予偏渴甚，亟向当垆典妇钗。闲窗外，剩绿阴都满，且坐莓苔。"
    ]
  },
  {
    "id": "adcfe4db461027d49e1570da58bf5b74",
    "title": "沁园春 · 讯虱",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "暖日寒檐，扪虱闲吟，尔物诚微。问何由气孕，潜于犊鼻，无端卵育，生自牛衣。或附颠毛，类分黑白，垢絮焉知是与非。爬搔极，使清谈顿歇，好梦都稀。",
      "居然生命相依。也膏血、甘分饱尔饥。却臣羸见骨，奚堪若饱，蹠香多肉，可恣而肥。畏彼偏无，欺予独夥，理讵能平息祸机。高堂下，已具陈汤沐，相吊奚为。"
    ]
  },
  {
    "id": "adcfe4db461027d49035a4911d08fd5c",
    "title": "沁园春 · 虱辩",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "虱告主人，臣罪当烹，幸缓须臾。恰憎予贪甚，诚然无状，念兹蠢尔，焉用深诛。造化从来，多钟物害，攫者豺狼射者狐。公真误，总鸱张不问，翻谴区区。",
      "公能为蹠之徒。敢群处、裈中慁起居。奈绣衣云烂，生无而分，锦衾香暖，命不人如。独类嵇生，性耽懒慢，盥洗都慵发怕梳。还相宥，愿长依敝裤，终惠微躯。"
    ]
  },
  {
    "id": "adcfe4db461027d41247634d41339fe0",
    "title": "沁园春 · 同张扶九、诣胡修来、二简兄弟留饮",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "谡谡风来，暑气全消，秋意新添。正宾嘲客难，踞床上坐，弟酬兄劝，挥麈清谈。而我尤狂，翩然侧帽，阑入华筵竟不惭。频呼酒，恰红灯冉冉，暮雨纤纤。",
      "主人觞政偏严。笑醉里、宁知漏已三。算他乡此日，为欢不易，浮生今夜，作达何嫌。忽话从前，群公高宴，老辈西斋兴更酣。今何在，惹座中泣下，湿透青衫。"
    ]
  },
  {
    "id": "adcfe4db461027d4a54b6d9c844115d0",
    "title": "沁园春 · 客东亭，夜梦亡姊，枕上赋此",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "追念平生，孤露茕茕，何限酸辛。更兄偏早夭，余将安托，姊今遽逝，弟益无亲。昨岁床前，频来问疾，语我今番病已真。吾与汝，恐此生相见，不到明春。",
      "夜阑语更谆谆。念儿幼、愚騃长未婚。况蓬头历齿，尤怜弱女，画眉梳发，待倩何人。嘱汝毋忘，归言而妇，少小相依莫更嗔。今重记，觉言犹在耳，泪尚沾巾。"
    ]
  },
  {
    "id": "adcfe4db461027d4e57e89e36f8a36f7",
    "title": "沁园春 · 闻胡次蕃返邗，词以寄之",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "昨客芜城，留宿君家，节是重阳。恰帘开笑看，茱萸正烂，登高懒去，风雨殊狂。座上而翁，樽前诸弟，独尔迢遥隔旧乡。来何日，倘秋深返棹，犹及衔觞。",
      "空望花绽银缸。讵归日、严冬雪满窗。正团圞亲舍，同分岁酒，缤纷梅萼，已露春光。我待新晴，孥舟相就，问讯浮邱古道场。闻奇绝，只莲峰可蹑，云海难量。"
    ]
  },
  {
    "id": "adcfe4db461027d486a81508eb66114c",
    "title": "沁园春 · 赠刘在园先生致仕之作",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "自古有言，漏尽钟鸣，尚有行人。纵萧萧华发，都看到鬓，茫茫宦海，未肯抽身。孰似先生，翩然拂袖，甘向清时作隐沦。逍遥甚，任山阿曳杖，晞发江滨。",
      "一官徒敝吾神。算何似、还家乐最真。正晨鸡夜火，惟闻课子，朝餐夕膳，只办娱亲。试向东山，回头北阙，犹自天心属老臣。谁容卧，恐徵书亟下，催动蒲轮。"
    ]
  },
  {
    "id": "adcfe4db461027d45dd643fb76ccbfdd",
    "title": "沁园春 · 闻焦山瘗鹤铭复出，喜而有赋",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "旧说焦山，有瘗鹤铭，久堕重渊。叹沙淘浪洗，曾更累代，雷轰石劈，不记何年。忽有江潭，行吟楚客，观此沉沦意慨然。无难者，竞出诸波底，跻彼层颠。",
      "世间古物多湮。算陵谷、千秋几变迁。看咸阳原上，秦碑汉额，义熙年后，乱草平川。独有斯铭，巍然复出，多藉出灵拥护坚。从今后，莫江妃再攫，海若偷搴。"
    ]
  },
  {
    "id": "adcfe4db461027d45ebab95603586180",
    "title": "沁园春 · 宜阁赏梅，呈繁露先生",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "客里群公，每到君家，欢聚如归。早鸾刀快切，蟹胥鸡臛，倾筐小摘，野蔌山薇。月落还留，尊空更贳，地主如公泛爱稀。频烦甚，报梅花又发，迟我柴扉。",
      "幽香久坐沾衣。看石上、盘根已数围。恰今年春半，憎寒尚峭，一枝日昨，喜雨初肥。忽忆家园，巡檐双树，也定缤纷傍夕晖。谁吟赏，任东风吹老，作雪花飞。"
    ]
  },
  {
    "id": "adcfe4db461027d420ad9f213c61435e",
    "title": "沁园春 · 寄赠周秉庵，兼呈令弟清志",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "梅萼将开，十月之交，君四十辰。记春残密属，无辞丽制，秋深急索，为近佳辰。蘸墨裁题，含毫又废，酬应于今懒绝伦。终难却，念故人情重，未许逡巡。",
      "东亭作客多春。感先世、论交谊最真。每屏间设食，玉盘细，花阴取酒，金瓮醅醇。昨过南庄，觅君昆弟，厚意居然类昔人。题词去，倩当筵弦管，歌向嘉宾。"
    ]
  },
  {
    "id": "adcfe4db461027d4f7b142304096301b",
    "title": "沁园春 · 春夜饮宫半村素涛山房",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "岁岁扁舟，浪迹他乡，今又吴陵。喜君家兄弟，尊前具在，当年台榭，月下重登。隔座藏钩，分曹射覆，小槅玲珑午夜灯。光遥射，见玉兰枝上，花白于冰。",
      "春天酒价初增。羡玉椀、香浮竹叶澄。恰臣犹未醉，还能一斗，君如不惜，更给三升。馋更思羹，饥还索饼，琐琐应教小妇憎。聊相戏，想欲眠时候，娇困腾腾。"
    ]
  },
  {
    "id": "adcfe4db461027d46d2953b3b4d1019c",
    "title": "沁园春 · 辛丑春，吴桐江自何阜归，招诸同人集饮永日，仍送之何阜",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "垂老他乡，妻子与偕，差共相依。却回头故国，又逢寒食，关心先垄，谁拜深衣。草色长湖，柳丝断岸，岁岁扁舟此日归。欣重见，竞百钱挂杖，来欸荆扉。",
      "频年聚首诚稀。每花月、怀君惄似饥。喜今宵宴集，尽皆耆旧，中厨供给，竟有甘肥。只恨当前，华筵易散，早已天端堕夕晖。还相惜，惜明朝又别，怕见帆飞。"
    ]
  },
  {
    "id": "adcfe4db461027d4787c2ffc6a0b1e30",
    "title": "沁园春 · 题史搢臣追远图",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "惨说当年，孀母茕茕，偏值时危。见腥刀驱走，闺中少妇，乱旄拥去，马上蛾眉。势岂能全，义难受辱，夜哭孤灵拜且辞。翻身入，早一泓水碧，毕命何疑。十龄弱息畴依。",
      "空遍绕、澄潭日夕啼。便寻来沙上，都无弃履，觅从波底，并少遗尸。戚矣魂消。嗟乎命薄，天道茫茫讵有知。重回首，算千秋此恨，欲忘何时。"
    ]
  },
  {
    "id": "adcfe4db461027d4787c2ffc25e5ee23",
    "title": "沁园春 · 题史搢臣追远图",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "时自□□，以迄于今，六十馀春。尚朝朝掩泣，抢呼厚地，年年抱恨。哀吁苍旻。梳扇空存，音容莫睹，除是重泉会面真。情悽恻，每秋霜春露，一倍沾巾。",
      "微君此意酸辛。痛我亦、千秋负罪人。纵殁身可报，难酬恩重，偷生何益，祗愧儿贫。潦倒如斯，显扬无计，辜负当时属望殷。披图久，正昏灯欲灭，此最伤神。"
    ]
  },
  {
    "id": "adcfe4db461027d43f43063fd5fea3cb",
    "title": "沁园春 · 赠解天申先生",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "仆奉疏狂，得与公交，最辱公怜。记昔年游处，东亭旅舍，连朝过访，北郭闲轩。欢顿忘愁，贫难醉客，翻令先生费酒钱。青尊畔，早新词频索。谱向当筵。",
      "六旬甲子重编。问记否、艰难下世年。正惊魂烽火，波腾海沸，伤心人代，谷变陵迁。生值时危，老逢岁歉，雪鬓霜髭岂再玄。堪长叹，更河清难俟，此意愀然。"
    ]
  },
  {
    "id": "adcfe4db461027d46fdfab7568857fd7",
    "title": "沁园春 · 解天申先生七十",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "盛德如公，垂老羁孤，真使予怜。却茕茕耄耋，几人善养，纷纷豚犬，偌个能贤。生子多愁，有家翻累，谁似先生径脱然。萧闲甚，总一听天运，不系尘缘。",
      "六旬曾为题笺。今转眼、韶光又十年。看酒边颜面，犹丹如昨，风中鬓发，未白于前。岁晚归来，相逢一笑，料得新词未许蠲。期颐日，算累予小子，五奏宾筵。"
    ]
  },
  {
    "id": "adcfe4db461027d446f4eca7834f0ece",
    "title": "沁园春 · 待月楼观剧",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "太息人生，亟早为欢，何事营营。看风清月白，能无快意，歌香舞艳，谁不钟情。银烛初烧，铜壶未滴，手把金卮倚画屏。频回首，念当年此夜，我在吴陵。",
      "豪华公子知名。曾几度、开筵坐水亭。羡吴娘十五，臻臻楚楚，燕姬二八，袅袅婷婷。比似而今，诸郎如玉，一样风流正妙龄。魂消处，问此身何在，仿佛蓬瀛。"
    ]
  },
  {
    "id": "adcfe4db461027d473f48536e2ed12e8",
    "title": "水调歌头",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "醉后发长啸，把酒向天祈。人间富贵何限，臣亦讵能希。但愿薄田来岁，收得稻粱十斛，可使妇无饥。从此免行役，长守钓鱼矶。",
      "寒窗外，风飒飒，雨霏霏。灯孤漏永，此情真使泪沾衣。那知七千里路，尚有白头游子，三载不能归。今夕乱山外，应梦到亲闱。"
    ]
  },
  {
    "id": "adcfe4db461027d473f485362a9d697b",
    "title": "水调歌头",
    "authorName": "陆震",
    "authorId": "adcfe4db461027d4d1457b72d1457b72",
    "dynasty": "清",
    "content": [
      "闭户已经月，忽喜故人过。示客床头酒在，急取醉颜酡。老去魏公殊健，痛饮还能一斗，高咏当狂歌。李子独靡乐，晚岁计无那。",
      "妇长怨，儿女辈，钟百疴。门东索饭，无礼叫怒一何多。话此真堪三叹，我谓只应一笑，尔欲奈贫何。且进杯中物，未暇恤其他。"
    ]
  },
  {
    "id": "adcfe4db466e3ca2cc665e86cbee8daa",
    "title": "桃源忆故人闻外归",
    "authorName": "项佩",
    "authorId": "adcfe4db466e3ca2d1457b72d1457b72",
    "dynasty": "清",
    "content": [
      "东风似惜离颜瘦。不计纱窗轻皱。吹得梅芽香透。才是郎归候。",
      "屏山十二春依旧。买幅生绡重绣。花影双双当昼。莫遣离情又。"
    ]
  },
  {
    "id": "adcfe4db467bb7e69f2e6d3640d031f1",
    "title": "浣溪沙 · 旅怀见《林下词选》、《词综》",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "此夜难分怨晓钟。梦魂偏又到吴淞。愁情先上两眉峰。",
      "沧海一声临远道，兰桡千里破长风。可怜回首隔江东。"
    ]
  },
  {
    "id": "adcfe4db46f824fd8dbe9c8f5a5c5ddc",
    "title": "十六字令促织",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "愁。草际凄凄诉不休。良夜永，织就一庭秋。"
    ]
  },
  {
    "id": "adcfe4db46f824fd0eacf0fe086972a8",
    "title": "闲中好",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "闲中好，薄日晏眠温。落尽东篱菊，青山淡不言。"
    ]
  },
  {
    "id": "adcfe4db46f824fd3a197c185d2abbd0",
    "title": "明月斜金陵晚望",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "石城乌，初啼歇。一线寒江万里秋，六朝残日殷如血。"
    ]
  },
  {
    "id": "adcfe4db46f824fdfacbbc207232f8b2",
    "title": "望江南无事二首",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "无个事，流目碧天西。万里江湖孤雁落，九秋风雨一龙飞。",
      "自卷钓丝归。"
    ]
  },
  {
    "id": "adcfe4db46f824fd146e09543eebf48f",
    "title": "捣练子 · 夜泊",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "蘋叶老，蓼花寒。三尺低篷水镜宽。醉趁白鸥随意宿，暗潮流月下前滩。"
    ]
  },
  {
    "id": "adcfe4db46f824fd55cc59a9dcafd2c5",
    "title": "小秦王归燕",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "补垒衔泥记旧家。空梁惜别语周遮。小楼人倚斜阳里，未掩轻寒六扇纱。"
    ]
  },
  {
    "id": "adcfe4db46f824fd55cc59a9e25bb40b",
    "title": "小秦王归燕",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "去向潇湘路若何。乱云如墨水如罗。痴心识著江南好，只道朱门世上多。"
    ]
  },
  {
    "id": "adcfe4db46f824fdd8514cafb5f915a3",
    "title": "南乡子",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "日影红檐。蜻蜓翼薄柳花粘。隔院鹦哥眠白昼。东风瘦。",
      "时节落花人病酒。"
    ]
  },
  {
    "id": "adcfe4db46f824fd9571ad3da9f3c642",
    "title": "黄金缕孤山",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "千顷湖光柔绿绉。冷入拳山，草木都清瘦。",
      "落日梅稍风满袖。绿阴青子刚如豆。"
    ]
  },
  {
    "id": "adcfe4db46f824fd583fe8cd6bc0c9ec",
    "title": "玉连环影雨",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "丝雨。日日愁千缕。湿尽阑红，又湿笼莺羽。",
      "翠帘斜。绣床遮。香腻轻绡，人懒似杨花。"
    ]
  },
  {
    "id": "adcfe4db46f824fd81f8b83bfb8bb35c",
    "title": "如梦令 · 送别",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "落日酒初醒处。对立三叉野路。风色偃黄茅，山黑虎腥如雨。",
      "无语。无语。手把青萍竟去。"
    ]
  },
  {
    "id": "adcfe4db46f824fde0b45466af79acb2",
    "title": "甘州子",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "画眉才了换花冠。帘雨细，篆香残。雀钗金腻涩烟鬟。",
      "风勒柳丝寒。青一把，搭在小阑干。"
    ]
  },
  {
    "id": "adcfe4db46f824fda600ebf959132b78",
    "title": "天仙子 · 晚发尚湖",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "远树惊乌飞不定。烟中渐吐青山影。犬声荒店未开门，西风紧。",
      "霜华凝。半湖残月芦花冷。"
    ]
  },
  {
    "id": "adcfe4db46f824fd9332935ee15b5d72",
    "title": "乌夜啼庭中玫瑰一丛，秋来忽发数花",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "浓香艳紫重重。小阑中。夜半苔根露下、响秋虫。",
      "伤薄命。怜孤韵。一般穷。生把东风背了、受西风。"
    ]
  },
  {
    "id": "adcfe4db46f824fd09df0dd687215f73",
    "title": "乌夜啼丹阳归舟大风",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "峭帆十幅飞腾。饿鸱声。长啸骑蓬掠过、吕蒙城。",
      "腰下箭。匣中剑。似霜明。血染一江鲛鳄、不闻腥。"
    ]
  },
  {
    "id": "adcfe4db46f824fdf29ff18ee1a0f4df",
    "title": "点绛唇",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "薄醉流连，小亭过雨新凉候。佯推罚酒。暗捻红酥手。",
      "又是黄昏，月影纤肌秀。银屏右。炉香初瘦。人落轻烟后。"
    ]
  },
  {
    "id": "adcfe4db46f824fd75d988729a4aad86",
    "title": "点绛唇 · 偶感",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "谢了山茶，丝丝柳线青初引。绿衣心忍。不把红裙殉。",
      "侧帽凭阑，触著从前恨。春风鬓。十年香损。燐火衣花烬。"
    ]
  },
  {
    "id": "adcfe4db46f824fd0ddc9e4a60d2d461",
    "title": "点绛唇 · 渡鄱阳湖作",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "雪柱冰车，洪涛日夜轰金铁。真龙撇捩。一战开王业。",
      "突兀康郎，绝顶云明灭。秋风烈。百年红叶。卷尽英雄血。"
    ]
  },
  {
    "id": "adcfe4db46f824fdf32f182ed36d007b",
    "title": "浣溪沙",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "晓镜春山翠欲流。嫩香酥晕玉红浮。自将裙带缚箜篌。",
      "飞絮著烟笼远岸，片云将梦下西楼。隔帘阴重罢梳头。"
    ]
  },
  {
    "id": "adcfe4db46f824fdd4bc9513cc0ba154",
    "title": "浣溪沙 · 梅",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "篱角烟轻玉一枝。雪边风味竹边姿。天寒袖薄正相思。",
      "半枕诗魂香未了，一分春色瘦难支。小桥流水月明时。"
    ]
  },
  {
    "id": "adcfe4db46f824fdc70448c6db254757",
    "title": "浣溪沙 · 玉山道中",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "绿叶莺啼卵色天。柳丝金老漾残烟。遥峰缺处乱云联。",
      "山脚草香低嫩蝶，滩头风紧闹渔船。小桥茅店酒旗偏。"
    ]
  },
  {
    "id": "adcfe4db46f824fdc70448c65e2d82d0",
    "title": "浣溪沙 · 玉山道中",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "野堠斜明远树间。几家村屋嵌孱颜。笋舆看近小城湾。",
      "苦竹鸟声流水寺，短芦牛背夕阳山。天公著意做荒寒。"
    ]
  },
  {
    "id": "adcfe4db46f824fd1599d4e0f4ddd934",
    "title": "河传 · 野溪春泛",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "微雨。春暮。绿波娇。夹港人家小桥。溪藤岸杨青蔓交。风摇。短枝通短篙。",
      "叶暗烟深疑路断。船一转。别浦迢迢远。晚炊清。鸡犬声。新晴。归云渡水明。"
    ]
  },
  {
    "id": "adcfe4db46f824fd46408bd9076cc4d7",
    "title": "玉楼春",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "又是一番分手处。碧嶂白云黄叶路。欢丛才别未成愁，那禁夜半秋蛩雨。",
      "去便不来来便去。后约前期都没据。絮飞花落一年年，陪得几宵灯下语。"
    ]
  },
  {
    "id": "adcfe4db46f824fddac269f19fa59145",
    "title": "虞美人 · 平原君生前小诗有“落花小院夕阳黄”之句，词旨凄婉，惜全首缺落，借填二词，以志哀悼",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "恼春心事消魂景。并入香奁咏。落花小院夕阳黄。谱得晚窗风致恁凄凉。",
      "杜兰香去新篇少。燕子东风老。谁传七字向残笺。赚我梦中吟了十多年。"
    ]
  },
  {
    "id": "adcfe4db46f824fddac269f174a87e9b",
    "title": "虞美人 · 平原君生前小诗有“落花小院夕阳黄”之句，词旨凄婉，惜全首缺落，借填二词，以志哀悼",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "消他几句愁边稿。断送诗人了。柳阴青粉谢家墙。依旧落花小院夕阳黄。",
      "女坟湖畔东风碎。谁送枫根纸。年年杜宇向黄昏。丝雨梨花洒血哭残春。"
    ]
  },
  {
    "id": "adcfe4db46f824fdb8554d912e095aeb",
    "title": "虞美人 · 西湖泛舟",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "澹青山色深蓝水。一片空明里。湖光无日不清妍。何况笋茶时候绿阴天。",
      "柳边亭子松边榭。便不停桡罢。只须早向两峰过。要看那峰今日出云多。"
    ]
  },
  {
    "id": "adcfe4db46f824fdcd129a555c7aa237",
    "title": "虞美人 · 晚春写况",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "落红铺满楼前路。泪也无弹处。雨停得意鹁鸪声。只恐残阳难作几时明。",
      "隔溪断续连山屋。万树浓堆绿。可能容我岸乌巾。做个晚花幽草画中人。"
    ]
  },
  {
    "id": "adcfe4db46f824fdcd129a551d24ce13",
    "title": "虞美人 · 晚春写况",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "白杨小阁帘深闭。十日懵腾睡。休言诗酒兴销沈。便是摘茶挑笋也无心。",
      "细君道我江花在。笑倩描双黛。那知出手不宜时。偏似秋山萧淡少春姿。"
    ]
  },
  {
    "id": "adcfe4db46f824fdfaec44a1ef3a90b3",
    "title": "虞美人 · 天竹",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "疏斜影傍墙东住。懒向淇园去。看伊也抱岁寒心。瘦骨亭亭却奈雪霜侵。",
      "湘江神女怜清婉。未忍啼痕染。绿珠娇小早宜时。那得秋风红豆不相思。"
    ]
  },
  {
    "id": "adcfe4db46f824fd89144d065a427dd7",
    "title": "西江月 · 即景用赵元甫韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "短短芦笆水抱，低低茅屋云蒙。白杨废圃小亭东。春便难来，秋自到窗栊。",
      "村酒经宵易淡，瓶花过日能红。更无家具挂心中。暖有朝阳，凉有晚时风。"
    ]
  },
  {
    "id": "adcfe4db46f824fd4ccf803ca914a51e",
    "title": "夜行船 · 作家书后漫成，用晏小山韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "怕露新来憔悴态。要瞒他、旧清狂在。信手题时，行愁句恨，暗被管城君卖。",
      "重写一封央燕带。染青笺、墨光如黛。不问平安，罢言相忆，单嘱艺花行菜。"
    ]
  },
  {
    "id": "adcfe4db46f824fd200431399904864d",
    "title": "踏莎行 · 次皋谟叔韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "短烛三条，冻梅一树。月痕窗外徐徐去。落灯天似晚秋寒，病春人卧消魂处。",
      "拨火香残，弹丝调苦。客愁央及啼鸦诉。梦中寻梦几时醒，小桥流水东风路。"
    ]
  },
  {
    "id": "adcfe4db46f824fdba5b6f95b6812670",
    "title": "小重山 · 江行口占",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "峭帆蹴浪吼晴空。西风吹落日，一江红。蒋山山色尚巃嵷。襟吴楚，天外走虬龙。",
      "心事雁声中。乱霞蒸紫翠，故王宫。秦淮直下海门通。烟波阔，何处钓鱼翁。"
    ]
  },
  {
    "id": "adcfe4db46f824fd1368c9140f5902e0",
    "title": "临江仙",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "彩络双钩银蒜小，鹦哥帘外贪眠。几枝杨柳漾新烟。碧阑丝雨嫩，人在落花天。",
      "半亸香鬟窗里坐，书愁自叠红笺。夹衫初著卸轻绵。姗姗腰更瘦，不耐晚风前。"
    ]
  },
  {
    "id": "adcfe4db46f824fd1368c914f30e97a6",
    "title": "临江仙",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "诗思灯前来草草，被风吹去三分。推窗独自倚黄昏。墙低通竹影，枝暗失花痕。",
      "好是小帘斜月地，无端忆梦怀人。玉梅花底淡黄裙。相逢曾半醉，一别竟残春。"
    ]
  },
  {
    "id": "adcfe4db46f824fd1f6b495ccfe2828b",
    "title": "临江仙 · 吕城道中",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "一棹离乡才四日，羁孤早似天涯。布帆风色掠蒹葭。雨晴山骨瘦，岸圮树身斜。",
      "荒店夕阳人卖酒，青旂冷趁飞鸦。不成村落两三家。老藤篱角蔓，杂草壁根花。"
    ]
  },
  {
    "id": "adcfe4db46f824fdf48d03deaaa09750",
    "title": "临江仙 · 敝衣",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "记得初穿行客路，长披山月江风。年来归狎绿蓑中。一襟梧露碧，两袖杏烟红。",
      "也有时亲裙帔队，沾来香粉光融。而今架上已蒙戎。莫衔新故恨，我恨与君同。"
    ]
  },
  {
    "id": "adcfe4db46f824fdb8314973146a691d",
    "title": "七娘子送人之扬州",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "平山堂俯邗沟水。送轻帆、直过红桥里。此地年来，尽多妖丽。不须更上迷楼址。",
      "玉箫明月真何意。引东都、天子扬州死。莫爱停船，长江清泚。夜深应有蛟龙起。"
    ]
  },
  {
    "id": "adcfe4db46f824fdb88f1c0d9c84c485",
    "title": "一剪梅",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "薄晚疏帘雨乍晴。花不分明。月自分明。封将密信托流莺。话不分明。心自分明。",
      "独枕挨残长短更。灯不分明。漏自分明。山尖海角寄深情。人不分明，天自分明。"
    ]
  },
  {
    "id": "adcfe4db46f824fda812ae44b7b21f22",
    "title": "苏幕遮 · 寒食",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "柳绵新，梨粉瘦。脉脉消魂，池馆轻寒透。一霎花梢斜日漏。细雨连天，又做黄昏候。",
      "翠原风，青冢酒。地下红妆，睡损苔花绣。肠断玉阑香豆蔻。春到人间，也到幽泉否。"
    ]
  },
  {
    "id": "adcfe4db46f824fd1dac7f96ca64d657",
    "title": "凤衔杯辛峰顾丈见过",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "畏人不避能诗客。笑侬与、钝吟同癖。恰向晓篱门，雨馀一路青苔色。刚引得、高人屐。",
      "茗清煎，香细炙。送君归、重来何日。君若懒重来，只拚一枕残书侧。眠过落花寒食。"
    ]
  },
  {
    "id": "adcfe4db46f824fdcd870792d68e6f08",
    "title": "喝火令 · 郊外书所见",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "风急蝉犹噪，秋深菊未花。小塍荒影逐溪斜。白水田枯，霜垄卧寒瓜。",
      "出郭无多路，依山有几家。村农愁话缺桑麻。还自歌船，还自戏棚茶。",
      "还自青帘人醉，倡女弄琵琶。"
    ]
  },
  {
    "id": "adcfe4db46f824fd3e414a526b61afa0",
    "title": "芭蕉雨春雨",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "昏昏天影如墨。不分朝与暮、声声滴。烟柳万丝愁织。腻得一带纱窗，欲明无力。",
      "苔纹阶畔暗积。鸠舌唤晴涩。待何日携琴、西城陌。只一味、闷恹恹，忘了今日清明，前朝寒食。"
    ]
  },
  {
    "id": "adcfe4db46f824fdb0ff771ad48adf62",
    "title": "月上海棠 · 仪真晚泊",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "芦汀暂系斜阳缆。卷空烟、万里长风暗。水鸟如啼，一更更、高低随舰。樯灯黑，梦到空江易魇。",
      "乱山对岸排苍绀。打船头、阔浪飞天堑。此地当年，奏迎銮、歌香月艳。哪知恰、翻出子山愁案。"
    ]
  },
  {
    "id": "adcfe4db46f824fdb5941cc7901309c6",
    "title": "千秋岁 · 春夜用《弹指词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "一灯寒共。小焰帘飔送。看急景，同飞鞚。绿骄迷槛影，红烂粘苔缝。人去后，鹦哥记得前春梦。",
      "旧泪心头涌。新恨风前动。空刺促，怜囚凤。灰微香力死，幔薄花魂冻。乌啼了，恹恹投枕眉梢重。"
    ]
  },
  {
    "id": "adcfe4db46f824fd17c4a93860dc5b63",
    "title": "何满子清明",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "黯淡连天芳草，苍茫满地斜阳。微雨弄晴三四点，可怜做尽凄凉。麦浪吹翻浅碧，柳丝织遍轻黄。",
      "紫陌风零锦钿，朱门尘冷罗裳。往事凭他多少恨，从今不要思量。愿化春来燕子，衔泥深葬红妆。"
    ]
  },
  {
    "id": "adcfe4db46f824fd0a0feb9110447ad3",
    "title": "祝英台近 · 瓶花",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "选嫣红，裁嫩绿，春色傍纤指。碧绣铜瓶，寒湛井华水。疏疏密密安排，分浓配淡，映一片、文心画理。",
      "重位置。小窗矮几乌皮，蜻蜓翼明绮。便到飘零，也在砚池底。只愁帘外莺儿，怜伊孤冷，衔送上、隔邻浓髻。"
    ]
  },
  {
    "id": "adcfe4db46f824fd4477f3ffe6931e87",
    "title": "金人捧露盘 · 瞿留守祠用罗壶秋韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "野沙黄，鹃血紫，鬼燐红。记艰难、鱼水遭逢。挥戈挽日，箐烟蜑雨翼翔龙。黄支象马，朱旗展、七萃军容。",
      "骨自碎，睢阳垒；功难纪，未央钟。天南柱、劫火摧铜。云中金甲，至今崖海扈端宗。牙门宣国，毅魂立、铁骑呼风。"
    ]
  },
  {
    "id": "adcfe4db46f824fd720b2d122874ef78",
    "title": "蓦山溪 · 海烈妇祠",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "女郎祠下，多少须眉拜。破屋闪灵旗，剥垣衣、藓痕攒虿。家乡小沛，夜夜御风游，巫女避，小姑羞，不敢邀同载。",
      "白月当阶，一片清光在。遗像俨生前，淡春姿、疏梅弱态。亏他冰雪，彻骨鍊寒香，铁比劲，玉同坚，不与天俱坏。"
    ]
  },
  {
    "id": "adcfe4db46f824fd98b66fa738fe12f7",
    "title": "蓦山溪 · 小舟冒夜东归，即事口占",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "丽谯风断，急柝酸如雨。月黑路无人，倚装轻、冲寒径去。滩声窸窣，小棹割轻冰，村犬寂，夜鸡喑，噫嗌鸺鹠语。",
      "小市年荒，没个租船住。捃拾尽鱼虾，獭饥号、怒腾前渡。灯消酒醒，拥被倚篷舱，忧时泪，望乡心，历历霜更曙。"
    ]
  },
  {
    "id": "adcfe4db46f824fda216cb19503e55fa",
    "title": "洞仙歌 · 读顾抱山《虎丘志》",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "凤林诗老，爱云岩鹤涧。两屐孤篷岁寻遍。把英雄儿女，白石清泉，研秋露，细向松窗编纂。",
      "兹丘原胜地，往迹千年，不共昆明劫灰变。怎我梦来时，水走峰移，似一夜、铎声驱转。倒不如、卧向卷中游，还识得庐山，旧时真面。"
    ]
  },
  {
    "id": "adcfe4db46f824fd68b6d713021ddadb",
    "title": "探芳信暮秋月夜，时方因病止酒，用王碧山韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "夜如昼。奈花径无花，酒徒断酒。月仍前度月，人谁旧年旧。谩愁髀肉生闲里，落得平消瘦。况饥村、突冷馀尘，井荒缺甃。",
      "海气耳边骤。怕鲸欲移宫，鳌思翻岫。晴过今宵，来夜再晴否。霜风又卷山松发，秃似瞿昙首。更何言、栗里门前病柳。"
    ]
  },
  {
    "id": "adcfe4db46f824fddcf5bafbdb8a103b",
    "title": "鹊踏花翻刘阳废城望海",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "坏堞崩沙，断蓬枯草，残碑矗岸如人立。冥冥海气天风，澒洞喧豗，依稀铁马沙场集。掠波鲸鬣万旂殷，冲云鲎扇千帆黑。忆昔。",
      "多少长枪大戟。连营戍火戈船卒。而今昌国城荒，彭湖岛碎，月静龙宫笛。几行白雁叫寒秋，半天红浪煎斜日。"
    ]
  },
  {
    "id": "adcfe4db46f824fd2a961e5016579170",
    "title": "法曲献仙音 · 经故人所居用张玉田韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "时有鸦啼，绝无人影，落叶满堤飘卷。惨不成游，认来非梦，渔汀一湾寒浅。",
      "恨半尺、新苔土，生遮故人面。",
      "暗风软。吹不去、一天哀怨。纵漾尽今愁，难消前感。",
      "面也几曾遮，吟心头、昼夜长见。歌些声枯，但叠将、素纸裁剪。",
      "奈并刀未下，已满泪珠斑点。"
    ]
  },
  {
    "id": "adcfe4db46f824fd90bdbd82de25b6d3",
    "title": "满江红",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "睡眼初回，衾麝暖、翠潆烟浪。临晓镜、春山一对，别翻新样。拂砌风轻莺作态，穿帘雨细花无恙。绣床前、纤指怯朝寒，金针放。",
      "双彩燕，钗梁傍。双绣蝶，裙拖上。听卖花声过，柳边深巷。斗草心慵垂手立，兜鞋梦好低头想。正邻姬、敲户送香来，铜镮响。"
    ]
  },
  {
    "id": "adcfe4db46f824fd90bdbd82c9dfaee4",
    "title": "满江红",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "嫩碧池塘，杨柳岸、细风吹浪。飐千缕、烟丝撩乱，不成春样。槛外红新花有信，镜中黄淡人微恙。两眉尖、叠著许多愁，难安放。",
      "屏风侧，阑干傍。香正爇，帘初上。看莺啼远树，燕归斜巷。梦短易添清昼倦，书长惯费黄昏想。又隔廊、雏婢学敲棋，楸枰响。"
    ]
  },
  {
    "id": "adcfe4db46f824fdd7541699e2bf5831",
    "title": "满江红 · 用《秋水词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "黛拂轻螺，看淡淡、两山青了。须念我、笔花新落，休嫌潦草。架上牛衣红泪在，梦中鸾信青天杳。把归来、堂里话闲提，为伊道。",
      "翻绣谱，鸳针小。书唐韵，龙香绕。且清尊互劝，瘦琴同抱。风榻茶烟秋病思，月帘花气春愁料。怎箫楼、一对可怜人，如斯老。"
    ]
  },
  {
    "id": "adcfe4db46f824fdccc4efb1182a601b",
    "title": "满江红 · 方正学先生祠，用岳鄂王韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "燕子飞来，当公世、五伦销歇。掷诏纸、麻衣抗辩，义声霆烈。秘殿烟红龙失水，金川箭黑蟆吞月。竟拚他、十族报君王，孤忠切。",
      "生死事，如鸿雪。君臣义，难磨灭。把纲常手挽，补完天缺。运去鸱夷空抉目，魂归精卫犹衔血。况而今、江左又谁家，新陵阙。"
    ]
  },
  {
    "id": "adcfe4db46f824fdb7933a12c3ef8469",
    "title": "满江红 · 景忠烈公祠，用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "铁骑南来，哭城上、毛人声歇。东阙下、绯袍光射，星流日烈。利刃先褫榆木魄，丹心长护金山月。看宫中、精爽动如生，英风切。",
      "大事去，雠难雪。遗像在，冤难灭。信成仁取义，一毫无缺。骨碎难归柴市齿，肉靡剩宝溅衣血。幸崇祠、还近革除君，遗宫阙。"
    ]
  },
  {
    "id": "adcfe4db46f824fd0914c2f6931243b4",
    "title": "满江红 · 江中薄暮，用王昭仪韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "万里长江，泻不尽、一天秋色。终古是、云沉日落，贝宫鳞阙。白雁飞边山向背，黑鼍鸣处帆欹侧。叹投鞭、勇略系丝谋，都销歇。",
      "龙虎散，精灵灭。水天话，推篷说。问滔滔是否，旧英雄血。湖海一襟馀破帽，山河两戒空明月。暗蒙蒙、望里古台城，形残缺。"
    ]
  },
  {
    "id": "adcfe4db46f824fdede6e797086b24fd",
    "title": "满江红 · 焚旧寄吴门诗文感赋二首",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "极不祥文，久拚付、冷烟消也。开卷处、茫茫百感，泪如铅泻。花骨冷沉黄土月，纸香残染红奁麝。记霜晨、雨夕尽编摩，何为者。",
      "凄凉事，重提怕。笔墨债，从今谢。下场头一劫，琴烧鹤化。若有思兮清梦短，更无人处微灯挂。只小窗、一卷楚招魂，消长夜。"
    ]
  },
  {
    "id": "adcfe4db46f824fdede6e79765017cd4",
    "title": "满江红 · 焚旧寄吴门诗文感赋二首",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "不是无情，忍埋没、文章光价。算海内、斯人一去，知音者寡。费我十年鹦鹉赋，误他半世鸳鸯社。问这般、相累是谁欤，微名也。",
      "道韫姊，毋惊讶。蹇修辈，烦传话。从今休许我，曹刘沈谢。痛定始知才是祟，悟来深信缘都假。卷吟笺、交付祖龙灰，贻泉下。"
    ]
  },
  {
    "id": "adcfe4db46f824fd755b4774440dc014",
    "title": "满江红 · 冬夜和《乌丝词》中《怅怅词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "热血盈腔，合洒向、蛟宫雁漠。却因甚、销磨精气，单寻研削。噩梦于今真怕做，人身似此宁非恶。叹步兵、穷泪已无多，休轻落。",
      "思卖酱，空调芍。便挟弹，空驱雀。漫回头往事，都堪大噱。一饭谁怜韩信饿，九原不见田光作。倘山阿、有鬼寄书招，欣然诺。"
    ]
  },
  {
    "id": "adcfe4db46f824fd755b4774eac550f6",
    "title": "满江红 · 冬夜和《乌丝词》中《怅怅词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "颈骨崚嶒，从不解、移头换面。长只学、枯蝉吸露，疲驴龁荐。梦里寻仙随意遇，醉中说鬼凭空撰。纵呼牛、呼马亦佳名，由人便。",
      "看不及，修罗战。赴不及，瑶池宴。更花枯到笔，尘灾及砚。闲则吹箫游酒肆，病惟持钵依歌院。有知音、红粉念余贫，贻双钏。"
    ]
  },
  {
    "id": "adcfe4db46f824fd755b4774ca7ce9ee",
    "title": "满江红 · 冬夜和《乌丝词》中《怅怅词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "驷马高车，偏出自、膏唇画靥。笑人世、无过软媚，两言包括。公等坐谈差可耳，谁当局急知争劫。看急装、宣武信英豪，冲寒猎。",
      "秋露至，虫成蝶。春雨到，花生𧉧。怕霜毛镜里，渐催刀镊。发冢有书羞作盗，报雠无剑非真侠。只醉乡、鏖战酒兵雄，腾三捷。"
    ]
  },
  {
    "id": "adcfe4db46f824fd755b4774e2457dfd",
    "title": "满江红 · 冬夜和《乌丝词》中《怅怅词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "解识之无，便种得、愁根早矣。何况是、搜萤剔蠹，今还如此。风恶打窗灯变黑，霜寒削骨颜凝紫。看貂裘、踏雪拥红妆，谁家子。",
      "鬼可却，兰金玺。仙可致，青蕖蕊。算不如安我，橘奴鱼婢。玉匣图飞难鍊骨，金壶汁尽愁燃髓。又前宵、梦插奈盈头，天孙死。"
    ]
  },
  {
    "id": "adcfe4db46f824fd755b47743cfe0d87",
    "title": "满江红 · 冬夜和《乌丝词》中《怅怅词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "交遍屠沽，算齿遇、不劳方幅。沈醉后、夕阳牛背，自摊书读。俗下文章何足笑，人间尸冢真当哭。觅公侯、一策最神奇，如钩曲。",
      "馋虎暴，人投肉。良骥饿，槽无粟。问坟头桂子，何如篱菊。贤似董君应早贵，貌如甘草何疑仆。拉荆卿、明去市中歌，提燕筑。"
    ]
  },
  {
    "id": "adcfe4db46f824fd024fa5e33df00225",
    "title": "满江红 · 同友人饮吾谷枫下",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "秋色佳哉，正斗酒、双螯天气。寒欲到、轻云酿雨，晴阴无次。十里深红前夜染，百钱挂杖今朝始。问丹丘、绮壑肯容无，将侬置。",
      "风撼叶，飘萧坠。肠得酒，槎牙起。笑长愁独醒，那如沈醉。腹内山川吞八九，眼中人物惟三四。念尊前、真足了吾生，他何事。"
    ]
  },
  {
    "id": "adcfe4db46f824fdcb1e6133763064f4",
    "title": "满江红 · 客舍偶成，用《梅村词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "嫩柳初莺，宛一幅、客窗佳画。休苦忆、故园松竹，旧家亭榭。逆浪飞腾方是鲤，短辕局趣终为马。任风尘、人笑鲁东家，栖栖者。",
      "邀云日，为同社。择山水，供游射。替骚茵墨宝，争些声价。赤手屠鲸男子事，短衣逐虎英雄话。看角鹰、刷羽决黄云，呼难下。"
    ]
  },
  {
    "id": "adcfe4db46f824fd782b02095ac91cbe",
    "title": "满江红 · 野眺用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "岭月溪云，是大地、天然图画。正到处、红泥燕幕，绿香莺榭。桑箔风柔蚕浴蚁，春田水足秧行马。渐前山、暮色远浮空，苍然者。",
      "枫栎暗，村添社。菱荇暖，鱼堪射。且排当花事，评量酒价。此日行藏箫鼓队，他年心事渔樵话。彼封侯、李蔡定何如，人中下。"
    ]
  },
  {
    "id": "adcfe4db46f824fd0854c8f163f14532",
    "title": "满江红 · 戏赠友人用沈友夔韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "选得名花，赛瑶圃、玉苗珠萼。关心处、雀钗亲递，鸾书手削。彩凤初翔金锁影，乌龙正碍银屏脚。笑游仙、须解制罡风，何曾学。",
      "宵脱卸，朝梳掠。钗钏响，频听著。奈旧条香律，新章花约。离合神光亲复远，虚凉月路前还却。念荼蘼、不是命迟开，东风弱。"
    ]
  },
  {
    "id": "adcfe4db46f824fdeb386ab425dc45b0",
    "title": "满江红 · 送濂裔之粤用《南溪词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "君去珠江，山绕岸、绿阴浓涨。正连夜、水添篙力，雨苏花恙。诗向乳莺声里得，帆依远日红边上。看低篷、拢处佛桑开，蛮姬饷。",
      "庾岭月，清光漾。花田曲，清喉唱。更荔枝压酒，味逾家酿。凤子茧圆纹胜锦，珊瑚网出枝堪杖。快千年、重续稚川游，烟霞状。"
    ]
  },
  {
    "id": "adcfe4db46f824fdeb386ab45d3c158e",
    "title": "满江红 · 送濂裔之粤用《南溪词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "日丽天南，扶桑近、海霞红涨。奇绝处、冬春一气，莺花无恙。膏盌珠蚶供客醉，放滩孔翠迎船上。更金盘、绣子簇槟榔，纷贻饷。",
      "君行矣，风帆漾。侬醉也，骊歌唱。奈客中送客，倍将愁酿。去日彩毫文羽匣，归时囊锦桄榔杖。有新诗、写尽粤江山，玲珑状。"
    ]
  },
  {
    "id": "adcfe4db46f824fd5579fa73dee927d2",
    "title": "六幺令 · 闺弈用晏小山韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "笋尖春冷，楸局久担阁。新翻玉阑干变，还是去年学。冷眼西南死势，愁杀小姑觉。劫深围匝，不容郎悔，按指红纤爪痕掐。",
      "决赌君家玉佩，侬有珠钗答。绣帘香散窗风，低放玳牛押。争道输赢未定，花外斜阳霎。添枝银蜡。防他腹瘦，飞子斜行更侵角。"
    ]
  },
  {
    "id": "adcfe4db46f824fd9e39fc96251ee232",
    "title": "尾犯 · 冬晚登城楼作",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "短发飒西风，暮角声中，翛然独立。脱叶孤峰，露苍红石骨。万里关山人不见，侧身天地今何日。最生愁处，冷雁蒙蒙落，野烟如织。",
      "当年豪气盛，爱踏水程山驿。谁料而今，剩牛车屑瑟。匣剑有声心自省，钓竿未老头休责。故乡何在，月正照、海门霜荻。"
    ]
  },
  {
    "id": "adcfe4db46f824fd66b56f134f575819",
    "title": "水调歌头 · 冬怀",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "冬暖欲蒸雨，湿气晚生寒。山风将起未起，萧摵树中间。天上霜凄雁断。地上草枯沙暗。架上客衣单。莫以心头泪，去助镜湖澜。",
      "饮斗酒，拓长戟，舞双丸。毛锥暗里窃笑，今日是何年。千古碧霄明月。万里玉门飞雪。瑟缩鬓毛残。好去乱峰顶，猿虎共柴关。"
    ]
  },
  {
    "id": "adcfe4db46f824fd4673f510e034eb24",
    "title": "凤凰台上忆吹箫",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "婢秀春风，人娇暮雨，恰宜联咏箫楼。看黄花九字，韵语千秋。况值催诗雨过，蕉阴细、翠扑帘钩。低窗下，新花片石，位置清幽。",
      "风流。安笺浴砚，尽蝶思莺情，信意雕锼。更徵书隶事，笑覆茶瓯。学取鸣春二鸟，秾芳里、宛转相酬。应差胜，赠香遗镜，两地绸缪。"
    ]
  },
  {
    "id": "adcfe4db46f824fdee708eb52ae55688",
    "title": "烛影摇红 · 席上赠人",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "引满休辞，酒边豪气干云表。荆卿倘不遇燕丹，市上空潦倒。渴血宝刀鸣啸。莫小试、南山虎豹。黄沙唐宋，白草齐梁，英雄未老。",
      "如此江山，有心人合藏屠钓。蔗竿作仗舞当筵，霍跃真奇妙。醉把古今凭吊。怪夜半、荒鸡声杳。明朝且去，城南会猎，手柔弓燥。"
    ]
  },
  {
    "id": "adcfe4db46f824fd7accdca4932a96d3",
    "title": "天香 · 清和即事用景覃韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "过了蚕眠，又看桐乳，小园春意初寂。浴佛西庵，放生东寺，信步东西闲适。竹林煨笋，新火就、石间敲击。倩妇移瓜，催儿理钓，课童收麦。",
      "佛桑载来远驿。记饥驱、蛮江行役。今日绕阑红处，闲身岸帻。便约邻翁快饮，向老瓦、盆中泻香液。入馔银鲥，腻膏鲜滴。"
    ]
  },
  {
    "id": "adcfe4db46f824fd7accdca4b2ae08ee",
    "title": "天香 · 清和即事用景覃韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "匝树低云，粘空湿雾，轻风一夜吹尽。巷柳浓阴，墙槐嫩绿，逼到矮窗相近。菱丝尚短，已立得、小蜻蜓稳。蚕妇茶娘，单衫日午，荒荒云鬓。",
      "朝来菊畦雨润。护新根、细除虫蚓。静叶宜人，不独贪他花信。似此心情自可，只好友、难来又成闷。央及流莺，为传音问。"
    ]
  },
  {
    "id": "adcfe4db46f824fdfee0194a1077a45b",
    "title": "长亭怨慢初夏用姜白石韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "恰一夜、雨收蒙絮。清到南轩，见山窗户。掠水捎烟，燕雏轻俊，已如许。学人憔悴，算只有、芭蕉树。卷恨不成花，孤负了、东风来此。",
      "帘暮。向晚香寒处。闷把残葩细数。朱楼望远，应懊悔、金鞭轻付。念乡园、已入梅天，央鸠舌、催晴作主。莫多放暗阴，蒸黦绣衫红缕。"
    ]
  },
  {
    "id": "adcfe4db46f824fd0c56dac351435438",
    "title": "倦寻芳药房",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "斯人落落，此地闲闲，于焉以息。焉用文之，篱槿檐萝聊葺。四壁尽虚胠箧望，一溪恰类浮家宅。但无山，且凭空意设，眼前突兀。",
      "笑豆叶、瓜花满处，尚有闲窗，摊书置弈。陋署新名，谷口愚仍旧额。废圃蝶嫌寒不到，窄门鹤幸孤能立。爱新来，清意味，却因贫得。"
    ]
  },
  {
    "id": "adcfe4db46f824fd14a66dc91267fd1f",
    "title": "燕山亭 · 喜晴",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "过了春分，酒幔香篝，总被雨工缠搅。落尽樱桃，湿尽棠梨，天也没些分晓。听雨听风，忽听到、弄晴啼鸟。遥眺。见塔碧空烟，楼红晚照。",
      "从此蝶暮莺朝，把月怨花愁，一齐都扫。柳巷吹箫，绣野呼鹰，换却他乡怀抱。鸭绿痕恬，便放得、古塘归棹。更好。竹篱外、小红绽了。"
    ]
  },
  {
    "id": "adcfe4db46f824fd317e4c9967dabf06",
    "title": "三姝媚报恩寺塔用史梅溪韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "青红鳞绣瓦。遍珠宫花雨，六时飘洒。龙鬼毰毸，挟金盘千尺，舞空而下。绝顶凭虚，应望见、钟陵石马。只恐阑边，一派罡风，裂人衣衩。",
      "足底江流日夜。听商船玉树，几时歌罢。如此江山，被纤儿贱卖，不曾论价。断岸斜阳，何处梦、当年王谢。多少齐梁旧恨，对伊吟写。"
    ]
  },
  {
    "id": "adcfe4db46f824fd2a7999e0ae9183f5",
    "title": "玉蝴蝶 · 和《愁言词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "小阁平分春色，暖融芳气，风醉烟柔。两两窥帘燕子，欲去还留。卖花声、听过深巷；寻梦路、锁断层楼。篆烟幽。晚来唤雨，憎杀啼鸠。",
      "心忧。红桥绿树，碧云芳草，遥指苏州。依旧清江接天，千折断肠流。夜灯前、暗追心诺；晨镜里、不慰眉愁。怎生休。病中衾枕，浑似深秋。"
    ]
  },
  {
    "id": "adcfe4db46f824fd2d7ccc009ead28c5",
    "title": "锁窗寒新感用萧允之韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "玳匣尘封，何须更问，笛床棋道。韶香冶粉，不是无才吟到。为东风、日日吹愁，诗肠暗被春磨耗。待来朝、春去愁空，已剩落花烟草。",
      "怀抱。难消遣，记盘马长堤，杏鞯红好。横飞醉墨，粘湿当垆轻缟。怎眼中、不似心中，酒钱用尽胡姬老。傍斜阳、弄水江头，淡碧天容倒。"
    ]
  },
  {
    "id": "adcfe4db46f824fdea4ef934a3d93731",
    "title": "念奴娇 · 皋谟叔时方侨寓吴门，发春有乘龙之信，故次首及之",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "吾家大阮，最爱花耽酒，多愁善哭。近借一枝栖茂苑，触眼吴宫麋鹿。剩水残山，英雄儿女，谱尽伤心曲。高凉激楚，声声响戛哀玉。",
      "不用感慨兴亡，只我曹身世，尽多翻覆。昨日春风今日雪，万木一时齐秃。天岂怜才，人方杀士，此意知之熟。不如同去，东皋稳跨黄犊。"
    ]
  },
  {
    "id": "adcfe4db46f824fdea4ef934595ab599",
    "title": "念奴娇 · 皋谟叔时方侨寓吴门，发春有乘龙之信，故次首及之",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "卧龙山下，映明妆十里，粉红蛾绿。中有仙姿犹独立，淡比霜前白菊。听说新春，笙箫十院，并唱乘鸾曲。钗声花气，只愁消尽君福。",
      "当日鹤市曾游，馆娃人一笑，许迎金犊。五夜西风三月雨，惆怅看花杜牧。山影眉同，波光眼似，君笑吾当哭。此情休问，铜荷泪飐残烛。"
    ]
  },
  {
    "id": "adcfe4db46f824fd785b58da879fbcb8",
    "title": "念奴娇 · 金陵秋思",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "江山如画，被西风旅雁，做成萧索。人与门前双树柳，一样悲伤摇落。旧院花寒，故宫苔破，今古伤心各。浮生皆梦，可怜此梦偏恶。",
      "看取西去斜阳，也如客意，不肯多担阁。料得夫容三径里，红到去年篱脚。瘦削腰围，嵚𡼭骨相，厌杀青衫缚。文章底用，我将归事耕凿。"
    ]
  },
  {
    "id": "adcfe4db46f824fdb10108d26fa3a261",
    "title": "念奴娇 · 长沙王墓用坡公韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "蟠龙门外，吊孙郎才武，三分英物。百战青年凭一剑，铸就江东铁壁。公瑾杯觞，大乔眉黛，花簇珠屏雪。咄哉怪事，人奴能死人杰。",
      "今日断冢烟埋，粘天荞麦，牧笛哀声发。假使镜中妖暂息，未卜曹刘兴灭。天地无情，英雄运去，空有冲冠发。可堪青盖，又占入洛年月。"
    ]
  },
  {
    "id": "adcfe4db46f824fd6eecff72140f2630",
    "title": "念奴娇 · 破山寺六朝松用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "支离俶诡，是苍龙遗蜕，千年神物。鳞爪开张髯鬣动，长护经台断壁。黛色捎云，铜根蚀雨，历遍严霜雪。昼饥夜冻，此翁信是奇杰。",
      "携客憩石凭阑，婆娑其下，不尽风雷发。便欲图归县座右，又恐通灵变灭。拔地撑天，树真难老，人易星星发。六朝何在，寺楼斜挂残月。"
    ]
  },
  {
    "id": "adcfe4db46f824fd168cabc53fcb7388",
    "title": "念奴娇 · 破龙涧西上，一带乱石纵横可爱，用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "深岩千载，有青猿苍玃，化为异物。不受秦鞭驱入海，阻险凭幽坚壁。离立排云，玲珑削玉，坚瘦欺冰雪。真当投拜，丈人山水之杰。",
      "绝类司马文章，雄深苍秀，万态凌空发。艮岳平泉奇丽质，总逐莺花同灭。争似空山，天然颓放，古藓披苍发。沉吟坐久，松梢推起清月。"
    ]
  },
  {
    "id": "adcfe4db46f824fd920f914b0abd308d",
    "title": "念奴娇 · 两朝忠烈祠用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "登阶肃拜，尽击珰殉难，一时人物。铁马云车英气凛，白昼悲风撼壁。天纵难回，心终不死，怨血飞霜雪。刀尖镬上，伤哉多少英杰。",
      "笑杀鼎鼎冠绅，建祠通款，旋踵阴谋发。死与诸公相继耳，落得身名灰灭。日瘦无光，湖流带咽，剑气森毛发。岳于坟近，忠魂同哭明月。"
    ]
  },
  {
    "id": "adcfe4db46f824fddff80bd3525f59db",
    "title": "念奴娇 · 夜坐思饮，得浊醪数升，而无菹豉，命稚子诵唐人绝句，杂以俚歌，欢笑引满，不觉沈醉，用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "水村兼味，是朱樱玉笋，晚春风物。园品翻同天上种，萧索荒厨尘壁。竹马童乌，清吟信口，脆响如裁雪。今能尔尔，小坡他日诗杰。",
      "少待瓜架条滋，菜畦甲长，缸面清香发。再把汉书亲点授，熟记项刘兴灭。听汝澜翻，恣余酣畅，没帻濡头发。指看窗外，玉盘新样佳月。"
    ]
  },
  {
    "id": "adcfe4db46f824fd3eb9784e784be8d5",
    "title": "念奴娇 · 癸未除夕用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "萧然此夜，到床头破历，也为陈物。分岁吴风传故事，腊酒清香靠壁。天竹丹珠，水仙金盏，梅点晴梢雪。胆瓶相对，卓哉吾友三杰。",
      "坐看灯下儿童，争梨觅枣，笑语深宵发。尔庆增年侬减岁，多恐修名易灭。有愿难如，无呆可卖，愁秃盈颠发。且图酣睡，觉来明岁正月。"
    ]
  },
  {
    "id": "adcfe4db46f824fd1216ff3837c2a590",
    "title": "念奴娇 · 千人石夜坐",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "吾生自笑，近名山百里，却无游福。遇兴尽时常径返，性似蠢禽痴鹿。今夜清光，剑池明月，波冷珠堪掬。披襟藉草，坐来豁尽心目。",
      "回首悟石轩前，生公片石，突兀云根矗。多少兴亡看过了，看到湘裙十幅。侬本狂夫，君真老辈，相对空亭曲。添成三个，荒坟鬼号幽独。"
    ]
  },
  {
    "id": "adcfe4db46f824fdf87e32e879611a36",
    "title": "念奴娇 · 旧书为鼠所啮，戏用《迦陵词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "堆床千卷，记多年伴我，雨钟霜鼓。利器淬磨夸应手，道可搏犀擒虎。史合天刑，诗宜人忌，鼠辈何相苦。穿墉发箧，嘐嗷夜夜声作。",
      "竟尔碎裂牙签，扯挦缥带，蹴断书仓路。趣具张汤堂下狱，不怕仙能生羽。谁料幺形，偏凭社穴，只把先生侮。依然灯后，捧头人立而语。"
    ]
  },
  {
    "id": "adcfe4db46f824fd10b5ba7a99345284",
    "title": "念奴娇 · 早春月下探梅用稼轩韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "最消魂处，是江南草色，有无时节。隔水谁家香玉影，瘦立东风清怯。缟袂仙姝，洗妆静女，倚镜新娇别。捧心龋笑，盈盈似共人说。",
      "更爱远岫多情，替花传照，挂出纤纤月。天上人间俱未嫁，素袜绡裳轻叠。侧帽承风，断堤迂步，幽事多周折。忍寒相傍，茶烟碧细如发。"
    ]
  },
  {
    "id": "adcfe4db46f824fd5e7e7ced95932441",
    "title": "念奴娇 · 雨",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "朝来睡起，倚阑干、别是一番心绪。百五春光才过半，争奈重风叠雨。蜗健登墙，蛙欢吠沼，只有雏莺苦。欲医花醒，东风不肯为主。",
      "渐是梦里清明，愁中寒食，南北山头路。烟重纸灰飞不起，粘人湿红新土。短短棠梨，恹恹杨柳，做弄空帘暮。绝无人影，鸭炉香死残炷。"
    ]
  },
  {
    "id": "adcfe4db46f824fd754e12ab1c11daba",
    "title": "高阳台 · 芦花用吴梦窗韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "寻去非花，看来若梦，秋光散落溪湾。萧瑟离披，一天愁思回环。西风荡破潇湘色，淡蒙蒙、冷雁前山。最难禁，船在霜中，月在江干。",
      "天生一种凄凉性，惯烟迷似病，雨浥成瘢。纵使成林，依然丰骨清寒。水云路远家何在，黯消魂、柳外枫边。伴黄昏，渔火汀洲，宿鹭沙圆。"
    ]
  },
  {
    "id": "adcfe4db46f824fdd9cc6ee8098f1197",
    "title": "高阳台 · 舟中用张玉田韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "远缕鹅黄，短篙鸭绿，东风稳放吴船。十里山光，诗情又入今年。桃溪竹坞谁家住，也莺声、一巷堪怜。簇青红，塔影春城，半裹轻烟。",
      "行行渐隔乡关路，但天低短草，霞没长川。知道来宵，孤帆更落谁边。且凭闲梦随轻撸，水云中、半晌清眠。莫伤心，虽有飞花，幸少啼鹃。"
    ]
  },
  {
    "id": "adcfe4db46f824fd5c9c77f5c8b596d0",
    "title": "渡江云",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "被东风卷到，零星旧事，都入五更心。碧纱窗里梦，还是年时，做了不曾寻。羸形久已无魂守，悉听寒侵。算浑如、空房蜡烛，有泪背人淋。",
      "难禁。摘梅情事，斗草风光，付冷香残枕。剩墙边、柳花拍拍，燕子愔愔。红灯絮语凄然处，那时节、早料而今。单不道，音书也恁销沈。"
    ]
  },
  {
    "id": "adcfe4db46f824fd783bc0ed23436c14",
    "title": "琵琶仙秋日游金陵黄氏废园",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "秋士心情，况遇著、客里西风落叶。惆怅侧帽行来，隔溪景凄绝。没半点、空香似梦；只几簇、野花如血。莎草寒幽，石烟荒淡，莺蝶飞歇。",
      "试问取、旧日繁华，有饼媪、浆翁尚能说。道是廿年弹指，竟风光全别。真不信、寻常亭榭，也例逐、沧桑棋劫。何怪宋苑陈宫，荒蛄吊月。"
    ]
  },
  {
    "id": "adcfe4db46f824fd3a63f0ca7dbf5b94",
    "title": "绛都春 · 野花用蒋竹山韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "居然入画。奈生成薄命，浪开虚谢。荒岸野坡，一幅斜阳天边挂。沙蒙尘锁朝还夜，从未识、朱阑翠架。香微色淡，不亲蜂蝶，并忘春夏。",
      "娇姹。纤红碎白，也时来傍，废楼颓榭。歌舞已空，不见云鬟簪珠帕。可怜空衬王孙马。在十里、短长亭下。凄凄抱影无言，东风过也。"
    ]
  },
  {
    "id": "adcfe4db46f824fdeb72541d96315684",
    "title": "夜合花用史梅溪韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "画里留仙，诗中倚玉，飘零丸髻王郎。蔫红几点，莺儿衔去深藏。银叶篆，宝奁光。隔烟波、十丈金塘。此时曾否，开帘待燕，摘蕊新妆。",
      "朱阑曲曲回肠。空记轻酥枕晕，纤指橙香。天生杜宇，如何化得鸳鸯。依小阁，望银墙。为愁多、醉不成狂。月沈灯灺，书来梦去，多少猜量。"
    ]
  },
  {
    "id": "adcfe4db46f824fdd9a2a726d1bb4517",
    "title": "玉烛新",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "清溪环舍后。记小苑莺边，杏腮红骤。两三骚客，狂吟处、写遍钗形屋漏。",
      "嗅香敲句，常误了、月痕钟候。又谁料、人落先花，多时泪无乾袖。",
      "呼君一片吟魂，向斜日光中，为侬来否。柳眉遥斗。",
      "似怅望、地下忆花人瘦。花应再秀。只难见、荀郎白首。",
      "尽肠断、烟雨年年，玉梢脂绣。"
    ]
  },
  {
    "id": "adcfe4db46f824fd1d807a12417fd1a7",
    "title": "木兰花慢 · 舟发丰城，风色甚驶，抵峡江，日未晡也",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "二旬吴越路，憎日夜，打头风。向西子湖边，滕王阁下，细数千峰。凌空。陡看帆饱，趁晴霞削碎一江红。鹢首倒飞白鹭，山头背指青松。冥蒙。",
      "一色水云同。混混舞鱼龙。看急洑回旋，盘涡撞击，气势豪雄。推篷。高吟未敢，怕飘将馀响落蛟宫。忽忆故园千里，春波窈窕冲融。"
    ]
  },
  {
    "id": "adcfe4db46f824fd4bc52138a1f4f0c0",
    "title": "忆旧游 · 初夏幽居即事",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "爱虚斋舫似，屋下溪流，屋上春峦。花气禽声里，正未来新暑，已尽馀寒。黄帘两版深闭，蝴蝶上阑干。但草长侵阶，枝繁碍月，须我亲删。",
      "衣冠。经时废，越养就清狂，习惯疏顽。长昼松风醒，把误书勘定，险韵吟安。今朝偶想离户，访友借琴弹。怪蓦地阴沈，黑云压城如坏山。"
    ]
  },
  {
    "id": "adcfe4db46f824fd64670ad225412d3e",
    "title": "水龙吟 · 记客谈金陵遗事",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "渡江一马为龙，原来却是牛家子。石头城下，纷纷拥戴，真同儿戏。忽自冰天，潜来黄犊，神姿英异。奈真龙下殿，俄成假鹄，谁识得，阴谋秘。",
      "更有名藩故剑，出兵间、飞蓬双髲。上书无路，掖廷私狱，持冤入地。玉树歌残，雀航烽合，奄然王气。只东城老父，白头亲见，下铜仙泪。"
    ]
  },
  {
    "id": "adcfe4db46f824fd2891b510e1758f55",
    "title": "水龙吟 · 秋日同峙宗泛秦淮",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "橹声摇破秋烟，红阑绿浪随诗砚。乍来新爽，未收残暑，浅衫团扇。紫漾觚棱，黄皴鸱尾，何王故殿。叹陈宫艳曲，南唐小令，都翻入，新笳管。",
      "忆昔祖龙开凿，沸东南、鬼愁龙怨。那知添作，千年风月，万家莺燕。今我来游，步留邀笛，渡亡麾扇。但茫茫此水，时时流恨，绕金陵县。"
    ]
  },
  {
    "id": "adcfe4db46f824fd8cbfa82ec1aefccf",
    "title": "齐天乐 · 试茶沈家亭子用史梅溪韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "东风有信招游屐，梦趁蝶魂先去。酒盏权抛，茶经手挈，翠碾枪旗新雨。闲情自许。尽乞火村庵，问泉邻渚。就石支炉，瘦烟袅袅出深树。",
      "面城宛同物外，茅亭刚斗大，四山青聚。风物他乡，情怀春尽，嫌杀寻花双羽。诗题短柱。怕布袜青鞋，后期多阻。无限幽悰，对轻瓯絮语。"
    ]
  },
  {
    "id": "adcfe4db46f824fd91dac13fa568b834",
    "title": "安平乐慢讲武寓目",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "玉帐花明，星门柳细，春郊绿满晴芜。珠攒画戟，锦簇雕戈，甲光十里霜铺。天半牙旗，看风雷嘘噏，龙虎腾趋。杀气日轮孤。万人枪急声呼。",
      "羡短箭轻刀，江东子弟，依然楚帐喑呜。沧海静无波，打毬躤柳遍三吴。落魄王孙，青衫冷、匣绣锟铻。斜阳下、一编牛角、圯桥黄石公书。"
    ]
  },
  {
    "id": "adcfe4db46f824fdc39e8338010ce113",
    "title": "西湖月 · 用黄蓬瓮韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "蔷薇架外轻阴，渐荡入风丝，砌成云叶。远山尤好，隔花送上，月眉清怯。那年今夜里，曾对个、梨涡香粉颊。娇无语、酒入春心，脉脉意融情浃。",
      "暑微凉浅黄昏，有半坠金钗，小开珠褶。灯前腰柳，帷前酥玉，枕前星睫。无端骑马去，久不见、东墙红杏靥。空记得、泪递珊鞭，笋纤亲捻。"
    ]
  },
  {
    "id": "adcfe4db46f824fda410b01c3d542575",
    "title": "二郎神清明思旧用《歇浦词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "白杨枝老，暗锁一天愁雾。绝调已销沈，怎把钟期重铸。胜游空数。也识人间怀旧泪，滴不透、夜台深土。单苦是、山头灰蝶，飞遍我、凝眸处。",
      "听去。饧冷清箫，莺凄远树。渐挨到、黄昏灯乍点，又门掩、棠梨寒雨。可怜新火新泉换，总催得、少年人暮。看昨日花溪，小冢谁添，藓纹侵路。"
    ]
  },
  {
    "id": "adcfe4db46f824fdad54d319af609f32",
    "title": "绮罗香 · 闻雁",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "寂寂帘栊，有风无月，梦醒深房独夜。几阵酸声，逼入枕棱窗罅。记催愁、暮雨空江；又送恨、斜阳断坝。到今朝、瑟缩穷庐，还来絮我断肠话。",
      "说与雁儿须听，好避此间矰缴，快高飞罢。稻蟹秋霜，何处更寻残䆉。新风景、榆塞高凉；旧家门、湘波聊且。怎便携、万里边愁，来做江南画。"
    ]
  },
  {
    "id": "adcfe4db46f824fd20b2d0b07174e261",
    "title": "飞雪满群山咏烟用《湘瑟词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "荡漾花魂，低迷鸟梦，阴阴静锁朱阑。将无做有，似浓还淡，柳丝一桁新寒。瑶姬行雨过，珊珊映、云衣雾鬟。消魂尤在，水边清晓，山际夕阳间。",
      "还殢著、短亭青草路，弄三分掩冉，遮隔征鞍。暗笼风外，微沈月底，教人目断乡关。一天愁思远，正浮满、空庭夜闲。分将小影，博山炉畔仔细看。"
    ]
  },
  {
    "id": "adcfe4db46f824fd9b7449fcd144c633",
    "title": "望海潮 · 为友人纪恨即次其韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "倚阑心事，落灯时节，睡魂愁思粘连。栀子庭前，柳丝楼下，一缄轻燕偷传。知道出来难。有莺栖锦锁，鹤守花关。闭影沈声，恹恹闷过晚云天。",
      "缘何骤起防闲。只那宵踏月，误近帘边。两字谜词，一双窗影，多应忘了人看。从此竟须拚。耐空衾玉瘦，小镜花寒。短梦难成，雨铃风铁剧悲酸。"
    ]
  },
  {
    "id": "adcfe4db46f824fd36194db8a122b7b2",
    "title": "薄幸秋槎题余《香雪词》，似有宋玉之疑，附此奉答，即用来韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "心花落艳。似寂寞、枯禅退院。便吟出、晓风残月，那是兰陵真面。只钧天、一梦消魂，颜凭泪洗肠轮转。叹雨絮前缘，霜兰现业，负尽三生恩眷。",
      "却是诗因墨果，休猜做、世间情恋。况天荒地老，名闻影隔，东风不认楼中燕。秋坟露溅。倘知音怜我，客嘲肯制招魂换。装之玳瑁，留抵返生香片。"
    ]
  },
  {
    "id": "adcfe4db46f824fd478bae18206fd049",
    "title": "一萼红 · 东轩即事",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "梦初醒，见一帘新霁，心地已空幽。白版扉轻，青杨巷小，好风拂面温柔。敞半尺、黄茅檐子，共蜂房、鸽户割鸿沟。清有村烟，淡无人影，鸟去云留。",
      "矮窦朝延海日，看红霞涨处，地涌天浮。万树金支，千旗翠羽，个中隐隐沧州。何日把、扶桑截取，写新诗、雕板勒银钩。满付蛟姝载去，传播龙湫。"
    ]
  },
  {
    "id": "adcfe4db46f824fdb9d8093dceb57264",
    "title": "八犯玉交枝咏寒灯用《湘瑟词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "萤点衔红，豆光沉黝，耿耿闪残乡梦。趁著矮墙月黑淡，写个影儿相共。当初豪纵。向翠蜡光中，看穷花市珠帘缝。还记照妆钗卸，映窗笙弄。而今憔悴，残书穿壁偷诵。",
      "破檐风又吹动。况连夜、湿凝寒重。青焰小、倍将愁送。便结就、玉虫珠凤。泪波只伴兰膏冻。想黯黯偏荷，前身的是悲秋种。"
    ]
  },
  {
    "id": "adcfe4db46f824fd08568c4344855a74",
    "title": "五彩结同心生辰曲",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "瓜裁冷月，李浴寒金，碧帘高卷薰风。正葡萄绿涨，芳塘暖、同心菡萏初红。彩丝绣佛深深拜，湘裙展、瘦影玲珑。香台畔、锦幡新上，小名亲写当中。",
      "回眸嫣然一笑，喜镜前花貌，长似春浓。只惜因循，青衫翠袖，年年憔悴偏同。茂陵幸少黄金聘，甘相守、鬓影临邛。休空把、白头先赋，香腮愁老芙蓉。"
    ]
  },
  {
    "id": "adcfe4db46f824fdb826ae1a79651d8b",
    "title": "小梅花秋夜对酒放歌",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "倾一斗。开笑口。天边月逆行云走。左离骚。右蟹螯。狂吟独啸，亦足以自豪。铜芝泪冻灯花死。挂壁宝刀光射水。拍头颅。捋髭须。龙泉太阿，惟汝最知吾。",
      "披绣袷。挥纨箑。卿自用卿法。声如钟。气如虹。岂甘郁郁，长作可怜虫。人能著翅马能啮。来犯北风去密雪。上危冈。草荒荒。试拓弓弦，霹雳倒黄獐。"
    ]
  },
  {
    "id": "adcfe4db46f824fdb826ae1a4ea66dee",
    "title": "小梅花秋夜对酒放歌",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "马中兔。人中布。世间馀子何堪数。菊花秋。酒新篘。身无俗骨，餔歠亦风流。银河浪阔公无渡。服药轻身真大误。李青莲。王子安。才鬼聪明，毕竟胜顽仙。",
      "西园市。列金紫。龌龊谁甘尔。调清平。琴广陵。千秋月旦，知己在旗亭。仙人掌下真州道。柳七还邀红粉吊。发酒悲。亦奚为。月下风前，且自去填词。"
    ]
  },
  {
    "id": "adcfe4db46f824fd0fcbcbbe10123af8",
    "title": "透碧霄 · 羽良过话近事，兼悼云期，用查荎韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "记扁舟。马鞍落叶对言愁。山阳痛泪，黄垆苦语，霜月低留。无端别去，芙蓉冷香，又报新秋。念经年、鱼雁沈浮。况嵇亡阮夭，只君还是，吾党风流。",
      "愿长镵对把，开云锄雨，岁月两悠悠。怕盲飙、翻海岸，鲸浪猛、铁堤柔。泽中鸿雁，梦中风鹤，易阻清游。倍思量、旧日苏州。共徐陵把臂，寻诗柳市，买醉花楼。"
    ]
  },
  {
    "id": "adcfe4db46f824fd0ab37954ce63e0b8",
    "title": "洞庭春色",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "最好妆楼，花朝过了，社日才来。正轻裙飐凤，垂丝绣带；低鬟簇蝶，细股珠钗。知道一春行立少，看红嫩鞋尖色未衰。今朝健，且添些梳裹，小出香阶。",
      "多时不来廊下，早一片、绿长新苔。恰钩帘日淡，珊珊形影；踏花风软，瘦瘦身材。蕙叶盆中青几箭，尚紧抱香心不放开。依稀记，是萧郎那日，临去亲栽。"
    ]
  },
  {
    "id": "adcfe4db46f824fd2c39b235abb60698",
    "title": "惜馀春慢金陵旅次，偕龚敬立、莫文中、范东旭、叔皋谟过僧舍，看秋海棠，用鲁逸仲韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "岸芷凋青，汀蘋碎白，梦断楚骚香草。携将破帽，呼得幽人，试踏石城霜晓。蓦遇古佛堂西，万朵秋容，绿柔红小。想匀脂调粉，费他青女，工夫多少。",
      "真不料、无色天边，空香界内，种就许多烦恼。南朝旧日，四百楼台，落叶飘花谁扫。应有三阁娇魂，粘蕊依枝，千春不老。倚西风、暗说兴亡，夜夜向、龛灯绕。"
    ]
  },
  {
    "id": "adcfe4db46f824fd658186b0423200ce",
    "title": "沁园春 · 拂水山庄",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "老树荒苔，说是名园，过客伤魂。记隐囊尘尾，东山丝竹；珠帘璧月，南国精神。红袖称诗，玄亭说剑，羽扇风流第一人。开别墅，似磻溪草绿，锦里花新。",
      "而今春冷朱门。挂旧壁、依然天宝尘。看青林露洗，莺花有泪；疏窗燕梦，罗绮无痕。只有湖山，浓烟淡雨，传得诗翁笔意真。公休憾，任林泉变灭，妙句长存。"
    ]
  },
  {
    "id": "adcfe4db46f824fda1098f55aa1df77e",
    "title": "沁园春 · 答宣远见赠",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "风雨寒窗，三复新词，凄然断魂。似失群冷蝶，再温花梦；破巢秋燕，重省帘痕。笑我情痴，疑他梦幻，白昼揶揄满路人。君何者，把啼鹃血泪，遥和哀猿。",
      "漫言一样邅迍。算薄命、如何可并论。叹君虽落魄，两钗曾合；仆真憔悴，双剑长分。嫁杏何曾，聘梅兼未，哭杀春风紫玉坟。登楼望，有落红万点，罨断吴门。"
    ]
  },
  {
    "id": "adcfe4db46f824fd3645bf40004a428b",
    "title": "沁园春 · 哭云期用高青丘韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "不信斯人，逸气清姿，都安在哉。痛虎头万里、竟虚骨相；龙文百斛，并落泉台。今且茫茫，后尤寂寂，谁复知君绝世才。灵床畔，看纸灰尚暖，书架初埃。",
      "戢身三尺荒苔。便长伴、千年蒿与莱。叹我空到此，作驴鸣去；人谁似者，望虎贲来。已矣遗琴，凄然逝水，咽断冰丝未述哀。知何日，把传编袁友，生面重开。"
    ]
  },
  {
    "id": "adcfe4db46f824fd3645bf409c2b93be",
    "title": "沁园春 · 哭云期用高青丘韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "畴昔偕君，说剑论文，心真快哉。忆几番觞咏，拍肩花市；有时块垒，对哭荒台。岁月难留，君今去矣，鬼厌人憎剩不才。谁同调，但一身芒刺，两眼氛埃。",
      "金兰旧谱封苔。咽泪向、陈根滴草莱。盼九霄笙鹤，君其小驻；百年旦暮，我亦旋来。如或不然，悠悠隔世，后死何时释此哀。银笺字，是风流手迹，那忍重开。"
    ]
  },
  {
    "id": "adcfe4db46f824fd68a400898b39daa0",
    "title": "贺新郎 · 明侍中黄公忠烈祠",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "庙枕秦淮路。是前贤、忠魂毅魄，旧凭依处。罗刹矶边黄礼部，死事英风千古。更堪叹、烈妻贞女。嚼齿握拳人不见，仗江头、断石传馀怒。三百载，血痕露。",
      "一家更代非深误。尚纷纷、捐躯湛族，掉头不顾。假使先生今日在，遗憾更难悉数。应哭杀、临春玉树。我向祠堂瞻拜罢，骤一天、苦雾飞寒雨。闪闪见，云旗舞。"
    ]
  },
  {
    "id": "adcfe4db46f824fd8b27f04b8cb6f7b0",
    "title": "贺新郎 · 与虞乐行夜话，用稼轩韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "已矣君休说。叹当年、炎精中否，星颓诸葛。三日钱塘潮不上，白雁凌江翻雪。腥血洒、触人毛发。海国孤臣偏慷慨，挽长戈、屹指金鳌月。鲸背上，风萧瑟。",
      "沧桑事远流传别。尽纷纷、阙文廋语，几般离合。只有睢阳名姓在，此外如霜战骨。谁识是、头行脰绝。好为崖山传实录，配忆翁、心史书函铁。石易烂，纸难裂。"
    ]
  },
  {
    "id": "adcfe4db46f824fdbee241c6aa973e63",
    "title": "贺新郎 · 赠戴南枝处士用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "旧事凭谁说。隔沧桑、何从物色，补锅披葛。不道遗民今尚在，半世吞毡啮雪。要力挽、千钧之发。花泪鸟惊诗有史，卷丛残、十甲编年月。悲惨甚，湘灵瑟。",
      "双台极目河山别。痛招魂、狂歌击石，雪飞冰合。金粟堆寒冬青死，更使行人销骨。料蜀井、于今焰绝。地老天荒无穷恨，绣苔生、屈煞床头铁。风夜吼，烛花裂。"
    ]
  },
  {
    "id": "adcfe4db46f824fd8ce8b3027b757dff",
    "title": "贺新郎 · 偶示用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "戏指文君说。正朝来、轻纨约扇，小衫裁葛。翠竹阑边新露润，茉莉一枝吹雪。好商略、画眉梳发。冷淡风光偏细腻，有晓炉、烟影宵帘月。侬把卷，尔弹瑟。",
      "从今妆阁休轻别。伴清谈、泉烹绿茗，花笼雕合。膏粉需时原不吝，单少金彄照骨。且相对、小窗幽绝。半点柔情千劫在，丈夫心、莫道真如铁。索一笑，胜缯裂。"
    ]
  },
  {
    "id": "adcfe4db46f824fdf2132b8dd0d75c39",
    "title": "贺新郎 · 葺旧庐示稚子用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "祖德吾能说。忆当年、归耕谷口，浇瓜刈葛。种得梅花三十本，岁岁早春香雪。封老干、斑斓藓发。花里三间参佐屋，士龙居、独傍东偏月。最窈窕，又明瑟。",
      "音容十载泉台别。竟无端、破檐霜漏，坏墙风合。手缚把茅聊葺补，作苦全凭筋骨。要世守、门枢不绝。莫到儿曹抛掷易，学人家、驴券轻书铁。南村宅，竟瓜裂。"
    ]
  },
  {
    "id": "adcfe4db46f824fdb666ed50d0489aba",
    "title": "贺新郎 · 苦旱用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "细听村农说。太平年、五风三雨，滋麻润葛。不料江南今岁旱，占应昨冬无雪。渐列畈、秧拳黄发。拭破双眸云阵断，却朝看赤日宵看月。枉赛社，走笙瑟。",
      "泪携弱女前途别。卖豪门、情知骨肉，此生难合。且换青钱租老㹀，响动沟车龙骨。奈滴滴、浊浆将绝。再凿远滩通水线，讶泥乾、锸下如攻铁。鼻出火，背焦裂。"
    ]
  },
  {
    "id": "adcfe4db46f824fdfc2ff7a50a242f3b",
    "title": "贺新郎 · 虔州感遇",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "太息人间世。忆同乡、前朝司马，上公门第。十万貔貅屯紫塞，一剑横空节制。叱诧处、风雷齐起。倏忽华堂生荆棘，断蓬寒、卷散群罗绮。山邱恨，几时洗。",
      "女孙远落天涯里。半生来、侯门厮养，秃襟盘髻。瞥遇风前谈乡邑，历历家门能记。说不尽、伤心情事。苦语未终忙摇手，泪呼君、住诉飘零意。我亦是，诸王裔。"
    ]
  },
  {
    "id": "adcfe4db46f824fd72d31615eef63cb3",
    "title": "贺新郎 · 渡江用吴惕庵韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "屈注天潢泻。爱吴儿、回帆捩柁，使船如马。雪壁银城开四面，极目混茫惊诧。坼吴楚、星辰分野。百代英豪潮打尽，让天吴、独作东南霸。谁共汝，争雄者。",
      "腰间宝剑千金价。待何时、燃犀直捣，蛟龙窟舍。东望海门涛万里，蜃气嘘成楼榭。映缥缈、扶桑人画。已分此身鱼钓老，笑乘风、破浪都虚话。好归去，一竿把。"
    ]
  },
  {
    "id": "adcfe4db46f824fd4f1b33cbf6962e81",
    "title": "贺新郎 · 燕子矶用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "滴翠岚光泻。鼓天风、下临无地，奔涛似马。石级千盘飞动势，想象英雄叱诧。猛气吸、吴山楚野。朅我来游斜日里，踞巉岩、脱帽谈王霸。旁竟若，无人者。",
      "十千好问垆头价。管今宵、醉眠何处，秋灯客舍。此地西风真恶剧，吹尽六朝亭榭。剩破碎、江山难画。太息古人吾不见，有心情、百种谁同话。长剑冷，不堪把。"
    ]
  },
  {
    "id": "adcfe4db46f824fd45e536f69073c13c",
    "title": "贺新郎 · 自金陵陆行至丹阳，马上口占用前韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "落日金波泻。晚风高、飘萧败叶，偏随病马。买得浊醪谋一醉，醉里据鞍悲诧。目断处、乱云平野。身在泥涂浑不觉，尚掀眉、自许骚坛霸。谁信是，非狂者。",
      "漫言婢价输奴价。怕而今、蛾眉燕颔，总沉茅舍。我有广寒修月斧，构尽凌云台榭。只依样、葫芦难画。今夜孤村荒店月，嘱哀蛩、莫絮伤心话。青衫泪，正盈把。"
    ]
  },
  {
    "id": "adcfe4db46f824fdab20fc37a4cd25d7",
    "title": "贺新郎 · 客感用《迦陵词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "土炕霜侵罅。疗饥肠、槟榔供醉，鹧鸪堆鲊。几扇破窗尘黯淡，飒飒酸飙冲射。又苦鸟、四啼檐下。旧说人生舍妻子，便客途、好处原堪怕。何况似，浮丝挂。",
      "沧江旧隐真潇洒。面茅堂、竹风麦浪，雨梳烟画。东去赤城霞气接，万里涛山云马。听番舶、回帆鼓打。归矣吹箫吴市上，料王孙、尚有相哀者。蟹螯巨，杯堪藉。"
    ]
  },
  {
    "id": "adcfe4db46f824fd91f6bf2202a3133e",
    "title": "贺新郎 · 研山堂席上赠歌儿阿陈",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "桂院秋如水。画廊边、幽泉皱石，湘纹明绮。密翠浓金香雾里，捧出羊车小史。按檀板、嫩莺声脆。憔悴鬓丝禅榻客，又一番、灯下消魂死。歌未阕，已沉醉。",
      "妙龄绝艺真无二。看当筵、轻嘲浅谑，总含深意。世上飘零惟我汝，难得今宵相对。休自逊、青衣班辈。丸髻清歌施粉黛，是六朝、名士都如此。聊一笑，我狂矣。"
    ]
  },
  {
    "id": "adcfe4db46f824fd3ac4f5e8a8f244b0",
    "title": "贺新郎 · 又赠歌儿阿苏",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "照眼琼枝秀。按红牙、行云遏尽，月华如昼。八尺珠帘花著地，烛影仙仙舞袖。立顾曲、周郎之后。解赏晓风残月句，压铜喉铁板皆低首。真慧性，世希有。",
      "便须一曲倾三斗。判今宵、为伊醉倒，绿窗醇酎。我有三生无穷恨，待谱新词相授。烦细演、伤心红豆。唤得春风重到眼，只生花笔与生香口。收旧泪，再呼酒。"
    ]
  },
  {
    "id": "adcfe4db46f824fdeabe5190f4b02cfb",
    "title": "贺新郎 · 偶成，书词卷后",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "穷是诗人例。笑生平、拈花俪草，不过游戏。造化安排真颠倒，误以才情相忌。三十载、一寒如此。乌鹊梁虚鹏路断，剩榴裙血与青衫泪。啼蜀魄，呼湘鬼。",
      "小词近爱温韦体。把香奁、红情绿意，逐番摹拟。满幅钗声和玉色，触手粉柔脂腻。也算住、绮罗香里。绣榻珠房随意设，看天公、何法将侬制。填一阕，浩歌起。"
    ]
  },
  {
    "id": "adcfe4db46f824fd792be4e09ceb8baf",
    "title": "贺新郎 · 被酒用《衍波词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "壮发摇千缕。尽猖狂、当筵射石，弓开没羽。掷下鸣髇倾玉斗，且共秋娘手语。翻一曲、吴歈白苎。不恨虎头迟食肉，恨蛾眉、埋没风尘去。谁解赏，柘枝舞。",
      "新词不入霓裳部。竟何妨、莎汀草濑，付之蛙鼓。昨夜春潮来拍岸，好理钓筒鱼扈。便长与、烟波作主。尽减才情增放诞，料痴奴、此愿天应许。边幅子，口犹乳。"
    ]
  },
  {
    "id": "adcfe4db46f824fdd22024dc82f70040",
    "title": "贺新郎 · 云期忌辰焚寄二首，用《弹指词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "地下相安否。一年来、瑶宫乐句，吟成几首。倘入修文颜夏伍，只有君家齿幼。慎莫倚、才情使酒。再问先期贤德曜，望乡台、应望重携手。曾否与，欢逢久。",
      "心香爇向深宵透。愿随君、飞神点鬼，甚时才勾。血拇凿牙何足畏，此辈人间多有。侬已是、几番亲受。知我惟君君又去，料赋成鹦鹉身难救。空有泪，滴襟袖。"
    ]
  },
  {
    "id": "adcfe4db46f824fdd22024dcd8f68dc2",
    "title": "贺新郎 · 云期忌辰焚寄二首，用《弹指词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "顾陆分张久。想新来、三人把臂，重称死友。只恐侍书劳撰著，依旧诗腰各瘦。似世上、花僝月僽。款语中间应问我，也曾为、我道相思否。他苦语，且徐剖。",
      "识君记得年行丑。镇忘形、笔嘲墨戏，题花字柳。怜我清羸馀立骨，勤嘱精魂藏守。又那料、兰摧栎寿。莫是天边嗔绮语，注泥犁、不许随君后。真难解，闷搔首。"
    ]
  },
  {
    "id": "adcfe4db46f824fd3222b283e2416e64",
    "title": "摸鱼儿 · 虔州重午前二日见秋海棠花",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "正薰风、蒸榴染艾，用心妆点佳节。何来小朵搀先放，袅娜轻盈无骨。姿韵别。是绡泪粘花，裙绿皴成叶。助人凄切。只似笑如颦，尽堪肠断，那待九秋月。",
      "娇一捻，粉晕嫩红双靥。檀心点点香洁。生世不谐邻瘴地，薄命果然同妾。真误绝。怎不赴东君，江左莺花牒。只愁抛撇。到苗女钗头，蛮娘鬓畔，幽恨共谁说。"
    ]
  },
  {
    "id": "adcfe4db46f824fd2ee238bf882c6d7e",
    "title": "摸鱼儿",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "镇东南、前朝神器，何年飞向龙苑。天吴碎胆冯夷走，日夜鬼愁神怨。群帝宴。敕鳌送鲸扶，万鲎擎帆扇。天风浩远。竟横截崩涛，平掀沙角，还卧古苔藓。",
      "当初铸，曾费千夫曳辇。沧桑劫后重见。头衔赐出将军贵，可惜归来岁晚。惊著眼。嵌岁月崇祯，斑驳金书浅。天阴人断。约晋陌铜驼，汉宫仙掌，相对说遗憾。"
    ]
  },
  {
    "id": "adcfe4db46f824fd8b4ff71b81d6803b",
    "title": "摸鱼儿 · 文鱼用张仲举韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "小盆中、几头丹鲫，柳条阴覆青软。飞花瓣更轻盈坠，点破绿波新暖。云叶卷。绉一片晴漪，剪剪东风扇。锦娇红婉。向碧藻丝中，紫萍纹里，细绕石床浅。",
      "群游处，那羡水晶亭馆。浮波不动如懒。无端过燕梁间影，忽地惊沉各散。还怕见。是新月垂钩，斜下梧桐苑。画帘香晚。有素袖吴姬，扶阑点数，意态尽浓远。"
    ]
  },
  {
    "id": "adcfe4db46f824fdcb2b21556bc15c6a",
    "title": "金明池",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "淡月飘灯，疏烟远水，还记送伊南浦。挽手处、寒梅未雪，看转眼、新荷弄雨。想重来、这样艰难，问当日、何事勤留不住。叹前约灯前，后期春后，总是荒唐言语。",
      "鬓影衣香今何许。剩亚字帘边，夕阳无主。绿阴外、东风如梦，双燕小、有书难与。更休言、此去非遥，算薄命能消，几回暂去。待花里逢时，阑干静处，细问随身鹦鹉。"
    ]
  },
  {
    "id": "adcfe4db46f824fd2df1bc5bcea8390d",
    "title": "金明池龙洲道人墓用王叔闻韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "赵宋遗民，江湖寄客，灌莽荒墩一个。念半世、青衫红泪，哭不了、中原天堕。到如今、白骨空山，风云护、未许短犁耕破。叹青史遗文，多年读遍，此日墓门亲过。一盏椒浆浇道左。",
      "问浩气雄才，销沉何所。平吴志、功名未展；访戴梦、烟波长锁。剩斜阳、三尺荒碑，惹千载骚人，停鞭驻舸。也还胜兰亭，水声咽处，寂寞冬青花朵。"
    ]
  },
  {
    "id": "adcfe4db46f824fd5ee5fec04eb6c7c0",
    "title": "笛家同敬立、甸威踏春北山，小憩兴福寺",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "酒不袪愁，书偏引睡，且携胜友，青鞋布袜寻山去。轻盈远水，淡冶晴峰，风流宛似，晚唐诗句。扑蝶光阴，听莺心事，那忍相孤负。看纷纷，斜阳里，一片饧箫社鼓。",
      "徐步。松边柳下，香丝丽玉，翠羽娇霞，乳燕翻风，新花点树。更爱、石势象狮腾踏，野色烟云吞吐。兴到将阑，苍然幽翠，渐近招提路。入门坐，觉山情一变，忽如太古。"
    ]
  },
  {
    "id": "adcfe4db46f824fddae0078683d0b8ef",
    "title": "春风袅娜初夏",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "遍池塘绿染，夏浅如春。篁粉细，瀫纹匀。正布谷声中，烟丝掩冉；玫瑰香里，雨脚因循。万事苍茫，频年落托，八口支离望一身。乡里暂归还道梦，琴书典尽始知贫。",
      "却顾东轩壁上，蜗延藓蚀，旧题字、一半凝尘。梅旋摘，酒初温。满庭草色，容易黄昏。舐案馋蝇，麾之不去；窥灯黠鼠，旁若无人。伤心难话，但闲支病骨，花看姊妹，药试君臣。"
    ]
  },
  {
    "id": "adcfe4db46f824fda07b643e2f8a0f3d",
    "title": "兰陵王",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "小楼角。一树新桐孕萼。湘帘冷，雏燕怯飞，那更东风晓偏恶。菱花莹妆阁。淡淡临窗梳掠。玉梯畔，随意行来，一种天真最难学。无言映珠箔。正闲拂霜毫，字仿钗脚。姗姗影并炉烟弱。",
      "旋小歛鸳砚，微揎罗袖，笋娇荑嫩宛似削。把鬟缕低约。珠珞。镇闲却。爱扣缀通犀，鞋绣文雀。药房深处葳蕤钥。恰襟上香暖，鬓边花落。这般情景，怎教我，不念著。"
    ]
  },
  {
    "id": "adcfe4db46f824fd3fb3d27aeac6ee3f",
    "title": "玉女摇仙佩春游偶感",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "几株残柳，斑驳创痕，僵立东风巷口。栅有鸡喧，庭无鹤影，行到板扉慵叩。穿过回廊右。总蛛多蝶少，草肥花瘦。小桥下、纵横菱蔓，虾网鱼罾，荡起泥溜。剩老石颓唐，欹卧墙阴，雨淋苔绣。当日小轩前后。",
      "一片梧光桂影，蔚然深秀。小榻棋声，短屏香篆，坐尽水阑清昼。此际难回首。生客满、舆皂优俳相偶。烟径里、偶然留恋，燕愁花恼，频频催我撩衣走。又隔院、呼枭声透。"
    ]
  },
  {
    "id": "adcfe4db46f824fdf8c77feed1423982",
    "title": "抛毬乐春日遍游虞山西城诸胜，用《湘笙阁词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "屋角远山浓睡，暗愁百五。渐春城、日影暹漏，云叶烘坼，蝶娇蜂妒。花半醒、扑袖香风；草初晴、没鞋珠雨。多少画阁红亭，绕涧依峰，碧映玲珑树。更赛火丛祠，莲灯宝炬。缤纷杂遝，云蒸霞舞。望倒影千家，明镜里、水晶涵翠户。有柳阴卖酒，桃下湔裙，遥村细路。",
      "试听语燕千招，啼莺三请，似曾相与。酒垆头，花市侧，隐隐凤箫声度。阿谁衫影，红过绿阴阴处。似迎如送，乍来旋去。依稀洛女乘轻雾。绕芳堤徙倚，望穷雀扇鸾钗，山外斜阳几许。趁归路钿车，行断续、仿佛间轻语。怕梦逐香迷，欲寻无据。"
    ]
  },
  {
    "id": "adcfe4db46f824fd668289c92841237b",
    "title": "泸江月落花",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "竟纷纷去也，千枝万片，送尽韶光。亭台一碧无红影，春痕在、篱脚溪旁。翠袖抛家，青衫失路，人间此恨同长。开时多态，落处恁颠狂。叹仙魂、飘向何方。零烟残月里，仗骚人彩笔，招入诗囊。小别经时，重逢隔岁，东风流水两茫茫。凭栏处，一双燕子，满地斜阳。",
      "晚枝犹带馀芳。徐娘已老，半面那成妆。开帘拟放飞红入，游丝懒，不度罗窗。拾向苔阴，葬来钿合，可能冢并鸳鸯。秋千坼后，触目总凄凉。任莺魂、蝶梦悠扬。漫将消息问，怕五更欲去，三月全荒。少女无恩，东君善妒，天涯是处哭文章。朝来看，青青野草，又满横塘。"
    ]
  },
  {
    "id": "adcfe4db46f824fd50bdbf9c38dbaf45",
    "title": "戚氏 · 观棋",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "敞梧轩。绿阴深处昼如年。午梦初醒，东风墙角数声蝉。对湘帘棐几，茶炉活火试龙团。楸局纹清似水，博山里、香袅新烟。散点轻匀，斜行细整，丁丁碎玉声圆。正两三角跱，偏伍要遮，别部分坛。徐觉意象回环。率然首尾，击应远勾联。任四面、鱼龙势合，鹅鹳声喧。但深沟细柳，壁叠精坚。",
      "忽然凿空旁穿。阴平险越，长江飞渡，将军突骑无前。中原方是定，嫖姚小队，别透重关。鼓角潜鸣地底，看子阳、蛙丼睡难安。笑谈已割雄边。湘东西楚，一目重瞳判。奈握奇、虚实情形变。翻不觉、胜负相悬。悔迟争、一著先鞭。信成败、人谋不系天。个中也算，乾坤小劫，歛子愀然。"
    ]
  },
  {
    "id": "adcfe4db46f824fdfa841b7fdadd47e6",
    "title": "莺啼序 · 村居用《迦陵词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "一曲清溪下，无数野鸥闲鹭。绕柴门、芳枳疏藤，杂英缀满高树。草际春香风抱蕊，柳阴波暖鱼吹絮。正晓莺啼过，砌下日光徐去。放鸭儿童，打鱼白叟，逐队寻前渡。看纷纷、虾网秧车，转入村南深处。漫科头、宴坐斜窗，听隔陇、田歌新句。报东园，嫩笋行尖，编篱重护。饭馀茶罢，换秃袖轻衫，傍堤闲步。",
      "遇溪老园翁，荻岸槐阴，共谈心素。摘朵香花，剪枝新豆，厨头米尽何须顾。梦不到、黄尘城市路。评量今古。可怜多少贤豪，一样野风吹墓。身后虚名，眼中杯酒，得失谁堪据。且向沧州寄兴，领取当前，云衣叶叶，风丝缕缕。暝翠将沉，晚霞初上，绳床竹几炉烟外，又穿帘、点月将人觑。独把一卷农书，侧映清光，细占晴雨。"
    ]
  },
  {
    "id": "adcfe4db46f824fdb0da48a9e0bcfd8b",
    "title": "丰乐楼壬午生朝感怀用《迦陵词》韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "四十年来旧事，在心头难写。叹梦里、多少风光，暗随逝水同泻。但药影寒窗，花气空帘，白昼如长夜。问青衫、缚我孱躯，几时才罢。宝剑名驹去尽，只有哀弦泪帕。记酒后、泼墨挥毫，狂思笔补天罅。画壁听、双鬟娇唱，节曲看、玉钗低卸。到而今，路鬼揶揄，醉人推骂。闲翻箧底，一卷丛残，旧香何处惹。隐隐是、廿年前，鸳鸯社。",
      "无数碎恨零愁，暗中牵挂。华山畿坏，祝陵人去，罗衫钿带寻难见，剩相思、树受风霜打。低徊自忖，本来非，负心人，偏负翠楼珠瓦。英雄壮气，儿女柔情，转头都是假。好料理、绿章封事，乞赐痴呆，昼踏花场，宵眠舞榭。狗屠市上，卖浆门外，吹箫击筑，长则是、对高歌烂醉斜阳下。尽将狂态留传，待入才人剪灯话。"
    ]
  },
  {
    "id": "adcfe4db46f824fd1556a8170d60eded",
    "title": "添字莺啼序金华城下吊前开府朱公用吴梦窗韵",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "自来宝婺天险，控闽关粤户。落帆近、八咏楼边，烟起乱山日暮。正野乌、如啼似哭，哀声聒遍江头树。叹荒凉满眼，古城冷云堆絮。却忆前朝运尽，动地卷、暗尘征雾。黑云都、铁骑临江，火荼千队红素。倚长剑、天回紫电；攒绣铠、霜明金缕。压双溪，一片刀光，惊鸥泣鹭。",
      "淮南开府。百战归来，破家团一旅。明月下、椎牛飨士，洒血婴城，炮激红珠，箭飞白雨。梯冲舞合，蚍蜉援断，汤池铁嶂终何用，忽长鲸、蹴浪飞空渡。兜鍪掷去，薪楼风卷朱殷，百口一时焦土。而今城下，战垒销残，剩败芦折苎。且莫问、初平庙貌，帝女仙踪，铁岭琴书，绣川歌舞。但携杯酒，赤松山畔，细寻断簇呼皋复，写招魂、些付鹍弦柱。不知天上英灵，被发骑龙，暂时下否。"
    ]
  },
  {
    "id": "adcfe4db46f824fd02b12095fbe934ec",
    "title": "梅影皋谟叔作客吴门，填词见寄，末云：“行尽金阊今日路，到处人，能吟尔，当年句。”讽咏之下，别有枨触，漫成长调一首，用志我憾，非以奉酬也",
    "authorName": "王策",
    "authorId": "adcfe4db46f824fdd1457b72d1457b72",
    "dynasty": "清",
    "content": [
      "暮冬前。正颠风断渡，谁递到，双鱼信，半幅红笺。小展银钩妙楷，相思句、遥破愁颜。",
      "道海畔穷栖，只身休叹；酒边私咏，众口交传。薄命生涯，分他日、青蝇相吊，是何人、偏从文字通缘。",
      "真奇事，便前言戏我，且信为然。当年。清狂惯也，曾梧苑花洲，赋粉吟铅。",
      "秋叶闲题，春巾浪墨，吹到梳妆阁外，有个人怜。历历心情堪忆处，都做丹枫残雨白杨烟。",
      "几番自想，今生知己，不在人间。也拚把、长笺短草，一齐交付，湘江波下，青冢堆边。",
      "一事无成，寸心灰矣，恁雕虫、何足齿时贤。况豪说辛苏，腻称周柳，怕纷纷耳食，阿谁真识媸妍。",
      "除非是、谢娘能再世，鲍妹未生天。粉评脂赞箫楼里，方才宽得愁煎。",
      "纵少年场上，新吾可乐；奈相思树底，昔梦难圆。一纸来书，羞认做、忘忧萱草，生挑起、十载伤心泪更涟。",
      "待把樊川旧话，从新谱入哀弦。"
    ]
  },
  {
    "id": "adcfe4db470f53a6af31a33d72e92dba",
    "title": "月中行题陈素素像",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "轻盈燕子掌中身。对景舞还停。见君佳句更相亲。笔底动人情。",
      "三春杨柳腰间细，二分明月鬓边横。芙蓉初放碧池新。知是画图人。"
    ]
  },
  {
    "id": "adcfe4db470f53a69b02ba6d4b53d685",
    "title": "菩萨蛮",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "篆烟吹过花深处。■■叶底垂甘露。何处见如来。青莲笔下开。",
      "朝朝研墨碗。不画春山远。但写妙莲华，香风遍若耶。"
    ]
  },
  {
    "id": "adcfe4db4756d3d1eeb04e9dde8ae7f3",
    "title": "唐多令",
    "authorName": "钱慧珠",
    "authorId": "adcfe4db4756d3d1d1457b72d1457b72",
    "dynasty": "清",
    "content": [
      "闺阁少清游。今朝破积愁。九龙遥、风送兰舟。听罢松涛茶斗品，如画景、小亭收。",
      "字减与声偷。蛮笺韵各搜。羡前贤、石壁题留。难道山名分慧好，偏巾帼、柳苏羞。"
    ]
  },
  {
    "id": "adcfe4db4756d3d1453e61abb3fb53d6",
    "title": "水龙吟 · 忆家慈客武林",
    "authorName": "钱慧珠",
    "authorId": "adcfe4db4756d3d1d1457b72d1457b72",
    "dynasty": "清",
    "content": [
      "男儿尚怕饥驱，奈何吾母传经远。平安虽报，主贤弟慧，老怀可遣。犹恐慈亲，或怜幼女，慰辞宛转。只六桥花柳，三春赏遍，添吟兴、眉应展。",
      "但是宵来梦见，怎愁容、数声长叹。痛椿早萎，伤萱遥隔，冷闺肠断。欲诉离情，吴山越水，寡鱼稀雁。待何时，再得绕娘膝下满，将雏愿。"
    ]
  },
  {
    "id": "adcfe4db47c119dd4334969f24614ffd",
    "title": "蝶恋花",
    "authorName": "胡莲",
    "authorId": "adcfe4db47c119ddd1457b72d1457b72",
    "dynasty": "清",
    "content": [
      "忆昔相逢银烛底。细语难传，弹入瑶琴里。隔坐相邀欢未几。登楼相望情何已。",
      "肠断当时书一纸。两字鸳鸯，抹却除非死。瘦减罗衣都为此。秋风吹落梧桐子。"
    ]
  },
  {
    "id": "adcfe4db47d92ec16997fa29e0cfe0d7",
    "title": "三台 · 令赋丽",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "苏样青衫淡紫，宫妆小袖微红。郎住温柔乡里，妾住娉婷市中。"
    ]
  },
  {
    "id": "adcfe4db47d92ec1ff301750cd0bd414",
    "title": "望江南思昔日",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "思昔日，何事到而今。照尽青铜犹有面，烧残绛蜡已无心。",
      "起看月西沉。"
    ]
  },
  {
    "id": "adcfe4db47d92ec1ec42f54abc0d6c78",
    "title": "潇湘神 · 青溪女郎祠",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "青女祠。青女祠。",
      "苔碧寒帘聚野狸。蛤鼓芦笙归去后，小姑白月夜题诗。"
    ]
  },
  {
    "id": "adcfe4db47d92ec17fd704c65964b783",
    "title": "南乡子 · 赋艳",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "衣绣凤，枕盘龙。妾身能自造春风。湿梦离披香雨闹。",
      "灯前照。绛缕添丝和影笑。"
    ]
  },
  {
    "id": "adcfe4db47d92ec10199137261cac6e6",
    "title": "西溪子 · 对镜",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "郎把莲花为面。妾把芙蓉为面。启香奁，开金鉴。仔细凝眸数遍。",
      "今须辨。纵莲花。不如他。"
    ]
  },
  {
    "id": "adcfe4db47d92ec121d007616b7c697d",
    "title": "归自谣久客虎丘思归",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "心似铁。撇得银环拈玉玦。风情两字应偏拙。",
      "不如归去禽声噎。休饶舌。年年啼过清明节。"
    ]
  },
  {
    "id": "adcfe4db47d92ec14e0bde82bd2e8759",
    "title": "醉太平 · 春心",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "红楼紫箫。红潮画桥。钿筝十二娇娆。趁东风并骄。",
      "鸟中六曹。花间一樵。教他百舌休嘲。任春心卷蕉。"
    ]
  },
  {
    "id": "adcfe4db47d92ec1555d44ec4e3982c5",
    "title": "柳枝本意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "风中欲笑雨中啼。惯分离。桥边携手傍香堤。暮春时。",
      "十四红楼留不住。雕鞍去。柳枝摇曳胜杨枝。绾青丝。"
    ]
  },
  {
    "id": "adcfe4db47d92ec139d0af5e7a2ee99f",
    "title": "醉花间 · 相见",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "忆相见。羞相见。相见重相怨。",
      "潮晕透轻红，窈袅遮纨扇。细雨蹙蛾弯，佯羞安翠钿。唤住卓金车，再认春风面。"
    ]
  },
  {
    "id": "adcfe4db47d92ec1a4f47d78e73f77fc",
    "title": "浣溪沙 · 去年此夜",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "醉唱新词付小红。去年此夜月明中。吹箫脉脉傍帘栊。",
      "肠断不堪成九曲，心灰难与叠千重。笑啼花事听东风。"
    ]
  },
  {
    "id": "adcfe4db47d92ec1a4f47d78379e8ed6",
    "title": "浣溪沙 · 去年此夜",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "花片飞残逐水流。却烦燕嘴作来邮。雕梁犹忆旧巢不。",
      "珍重两心单有梦，依稀数语但言愁。鸳鸯小结在心头。"
    ]
  },
  {
    "id": "adcfe4db47d92ec1ec8caf58c1f6d8d8",
    "title": "罗敷媚代赠",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "枇杷花里樱桃树，待扫双眉。罢扫双眉。那许春风仔细知。",
      "花朝才过教人懒，欲度腰肢。莫度腰肢。最怕新欢倚镜时。"
    ]
  },
  {
    "id": "adcfe4db47d92ec1d51dbaed600d35d4",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "东风无力娇慵起。梨花开谢桃花里。绣得六铢衣。新黄蛱蝶飞。",
      "花前初瞥见。斜掩回琼扇。何日嫁文鸯。言欢节节双。"
    ]
  },
  {
    "id": "adcfe4db47d92ec1d51dbaed116b227f",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "疏帘密簟红蕉吐。秦娥十六调鹦鹉。长昼对挑棋。犹嗔布算迟。",
      "香闺侬国手。胜负凭檀口。绣领撚花儿。抛残玉子时。"
    ]
  },
  {
    "id": "adcfe4db47d92ec1d51dbaed6663e5c4",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "黄金合里开红雪。青丝扇底回珠月。楚楚更娟娟。鬟多半亸肩。",
      "碧窗都未倦。压损湘裙茜。底事怕传闻。花繁好避人。"
    ]
  },
  {
    "id": "adcfe4db47d92ec1d51dbaedeea8db97",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "朱楼十二阑干近。蜻蜓翼薄撩蝉鬓。石畔好潜藏。苔阴绣雀凉。",
      "谁人花底逻。却向蔷薇躲。簌簌动南枝。红潮露一丝。"
    ]
  },
  {
    "id": "adcfe4db47d92ec1d51dbaed0ddf26fa",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "香烧心字安银叶。灰温火慢烟微爇。焦尾对花弹。秋声应指寒。",
      "同心金凤串。莫作离鸾怨。梦峡与啼湘。愔愔一夜长。"
    ]
  },
  {
    "id": "adcfe4db47d92ec1d51dbaed33476352",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "纱窗风扬萧萧竹。金鹅屏里抽书读。绿简最牵人。佯呼错应频。",
      "菱花刚对面。影瞥双纨扇。绣案尚低头。沉吟卒未休。"
    ]
  },
  {
    "id": "adcfe4db47d92ec1d51dbaedd48459b7",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "梅花隔院传香雪。兰芽吐砌流芬月。扑朔逐雄雌。萧娘映柱窥。",
      "犀帘长下惯。那解郎偷看。微动眼波潮。回身罥翠翘。"
    ]
  },
  {
    "id": "adcfe4db47d92ec1d51dbaedbdd3b57c",
    "title": "菩萨蛮 · 咏青溪遗事画册，和阮亭韵乍余",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "兰缸照出梭儿玉。流苏闲挂笙囊绿。斗帐卸钩垂。浅怜深惜时。",
      "螺铺交屈戍。尽著郎详觑。扇扇镜屏中。莺啼花雨红。"
    ]
  },
  {
    "id": "adcfe4db47d92ec14313abf86cdeeb07",
    "title": "柳含烟 · 本意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "长堤外，水生烟。染就淡黄细雨，风流张绪正当年。画楼间。",
      "高低衬得春山碧。一道红衫明减。蒙蒙中酒草黏天。好题笺。"
    ]
  },
  {
    "id": "adcfe4db47d92ec1a055926401892c81",
    "title": "减字木兰花 · 寄书",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "画桥分手。鹊脑双倾婪尾酒。泪洒鲛珠。斟酌来朝欲寄书。",
      "雪炉焚怨。粉魂不觉当风倦。凤懒龙娇。闲却床头紫玉箫。"
    ]
  },
  {
    "id": "adcfe4db47d92ec1a055926403c7162f",
    "title": "减字木兰花 · 寄书",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "桃笙如水。莲叶飘香浮细蕊。红玉如脂。汗点轻罗带泪丝。",
      "轻纨微扇。素手慵拈纤影颤。闲数流萤。却下空阶到小庭。"
    ]
  },
  {
    "id": "adcfe4db47d92ec1e6529ac2d265c043",
    "title": "华清引晏起",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "重重珠幕护窗纱。春思方佳。一种娇慵如梦，微闻莺语哗。",
      "丁香轻掩扣微差。绿云半侧堆鸦。枕痕红晕重，不敢见菱花。"
    ]
  },
  {
    "id": "adcfe4db47d92ec1d25003fd00a9228c",
    "title": "清平乐 · 答索琴",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "琮琤寒玉。清调随秋竹。旧时惯弄求凤曲。莫把朝飞轻续。",
      "一弹明月轻纱。再弹夜雨梨花。莫使高山流水，三分搀入琵琶。"
    ]
  },
  {
    "id": "adcfe4db47d92ec1ecf2288a9da3ddfc",
    "title": "一落索 · 挑灯坐",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "可怪灯花不省。却把兰膏光凝。重新剔去旧灯花，照出双单影。",
      "绛蜡已心灰，独向银缸等。待翻针帖认红丝，泪落鸳鸯冷。"
    ]
  },
  {
    "id": "adcfe4db47d92ec12d22f87e405bbe31",
    "title": "更漏子 · 答索香",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "博山寒，沉水歇。香在梅冰树隙。薰豆蔻，解罗襦。亲承芗泽馀。",
      "绿纱深，银叶剪。莫漏檀心一点。藏犀合，贮红箱。须留待粉郎。"
    ]
  },
  {
    "id": "adcfe4db47d92ec1e3fca3e9dc381224",
    "title": "荆州亭醉美人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "娇重偏憎小婢。发亸故梳时髻。倒晕镜流红，重上桃花粉腻。",
      "蟹眼珠泉响细。鸾帐玉山人起。一啜便骄郎，可解樱桃至味。"
    ]
  },
  {
    "id": "adcfe4db47d92ec10737976d5abd4d0e",
    "title": "山花子 · 春愁",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "澹日春烟花信宜。红云到处罥游丝。自是凄凉浑不管，总难支。",
      "小雨三更归梦湿，轻烟十里乱愁迷。幸有秭归能解事，未曾啼。"
    ]
  },
  {
    "id": "adcfe4db47d92ec11ed4f33093a94c6f",
    "title": "七娘子寄讯",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "海棠娇影垂杨线。杜鹃啼怨流莺啭。情语题笺，芳容题扇。春风吹损芙蓉面。",
      "唇珠懒上红笙宴。眉烟淡扫青琴钿。楚楚堪怜，仙仙堪怨。迎风手执花枝颤。"
    ]
  },
  {
    "id": "adcfe4db47d92ec10175fdced3e0b6fb",
    "title": "蝶恋花 · 书相如传后",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "相如不过书生耳。争似文君，赢透奇男子。却自琴心通绿绮。飘飘赋就凌云气。",
      "不是题桥雄蜀水。财守王孙，埋没文人矣。薄幸茂陵生两意。白头吟罢相如死。"
    ]
  },
  {
    "id": "adcfe4db47d92ec1119d0eded863f56a",
    "title": "河传 · 调粉饵喂金鱼",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "初霁。梅雨。紫苔绿荇，小山曲渚。丹鱼饥矣。搓得粉香半黍。向清波付与。",
      "防他翠鸟轻沾羽。双鬟语。种个芭蕉树。细数红鳞小燕，争泥坠处。惹双双遁去。"
    ]
  },
  {
    "id": "adcfe4db47d92ec1119d0ede52bb18d8",
    "title": "河传 · 调粉饵喂金鱼",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "溶溶白月。环环紫蜺，纷纷翠雪。万斛胭脂，泻拚一色银河，捣清砧，声续绝。",
      "金鱼锁断，一似繁筝急。又似愁螀噎。戍管梅花，痴龙渴凤孤飞。怨凉蟾，星欲滴。"
    ]
  },
  {
    "id": "adcfe4db47d92ec1566231395b256292",
    "title": "摊破采桑子小语脂香袭",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "幽欢久待兰缸敛，懒绣鸳鸯。懒说鸳鸯。舌唾酣红淡海棠。知么，微怒也、问檀郎。",
      "含娇半晌才私语，轻度丁香。轻啮丁香。秘密风情在画厢。知么，微笑也、问檀郎。"
    ]
  },
  {
    "id": "adcfe4db47d92ec1246bd27c847dccf0",
    "title": "青杏儿咏绣",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "小阁扬微飔。绣床畔、涤爪来迟。砑绫光照蔷薇架，才翻旧谱，重临新样，又劈鲜丝。",
      "无语正凝思。双菡萏、何事连枝。关情曲曲盘金缕，偷窥半面，慵抬纤手，斜露双綦。"
    ]
  },
  {
    "id": "adcfe4db47d92ec170ae000959c0a51e",
    "title": "青玉案 · 答索镜",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "紫珍随月清波满。应与嫦娥为伴。乐昌何事常分半。红潮一派，黛山两点，人在潇湘畔。",
      "翻看底下鸳鸯款。双鹊铸戗将金满。珍重绣囊丝纽短。萧郎照后，韦娘藏起，长贮香奁暖。"
    ]
  },
  {
    "id": "adcfe4db47d92ec1dd02f57c9794a067",
    "title": "苏幕遮 · 丙戌过南曲作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "沈真真，苏小小。旧日知名，今日馀多少。花史新编谁氏了。为问青衣，可有迦陵鸟。",
      "闭门羹，护门草。碧锁红桥，未许何郎到。流水无声长自绕。几朵芙蓉，独耐秋霜老。"
    ]
  },
  {
    "id": "adcfe4db47d92ec1dd02f57ccd548ef5",
    "title": "苏幕遮 · 丙戌过南曲作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "鹊炉温，龙饼热。小盒缄来，中有双银叶。慢火应将心字炙。化作鸳鸯，烟里随风结。",
      "向花阴，灯影灭。再解罗巾，犹剩沉檀屑。荀令薰香香未彻。寄语红楼，莫放馀烟歇。"
    ]
  },
  {
    "id": "adcfe4db47d92ec1ab0d0c57993cbf9a",
    "title": "三奠子 · 偶忆",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "忆玉兰花下，初见芳踪。眉欲语，意才通。衣香清更馥，肤彩瘦偏丰。人悄悄，雨蒙蒙，正相逢。",
      "莹莹面的，窈窈趺弓。蛾黛蹙，脸朱融。柔乡多懊恼，佳会易怔忪。长记取，裙上泪，石榴红。"
    ]
  },
  {
    "id": "adcfe4db47d92ec127b30aaa84bc3d70",
    "title": "西施为阮亭赋余氏女子绣浣沙图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "灵芸十五鬓如鸦。针绝写西家。捧心眉矉处，粉面映溪花。",
      "试问苎萝畔，无忧艳，何事浣春纱。梧宫叶落珠帘下，犹闻神女堪夸。",
      "谁信道五湖，烟水泛轻槎。待想玉床醉倚，娇无力，阁绣晕明霞。"
    ]
  },
  {
    "id": "adcfe4db47d92ec1e69b3e8fb3472590",
    "title": "隔帘听立夏日雨",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "何事欺花赚柳，恨煞春难住。几层烟雾空蒙处。恰盼到黄昏，潇潇神雨。",
      "才做暖，又轻寒，梦中九十还重数。黄蜂紫蝶，浪向荼蘼舞。",
      "春归百计寻春补。织尽冰丝，断肠千缕。浑无语。道春这回真去。"
    ]
  },
  {
    "id": "adcfe4db47d92ec1c4fc154215169e7e",
    "title": "千秋岁 · 和初子逐妾词",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "花檀方拍。花泪频频滴。紫钗卖，乌丝裂。玉环悲蜀道，铜雀欺孙策。东风逆，二乔应作漳台客。",
      "三秋如一日，九曲回肠结。空自把，韶华掷。本非司马窃，难对虞侯说。凄凉夜，举杯自忏当头月。"
    ]
  },
  {
    "id": "adcfe4db47d92ec1c4fc15422cca0096",
    "title": "千秋岁 · 和初子逐妾词",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "唏嘘无计。权且相回避。只一念，应牢记。柳眉休更蹙，荑手应还腻。堪悲是，金樽难下平原醴。",
      "忆昔多惊悸。欢会非容易。难忘却，当初意。原惭金谷主，空学庐江吏。伊去后，泪痕又把红绡寄。"
    ]
  },
  {
    "id": "adcfe4db47d92ec1ecc8c09809fce5da",
    "title": "祝英台近 · 旅怀，用商文毅韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "树森森，波淼淼，回首京华路。无限离情，趱数声鸣橹。遥看一片黄云，两行绿树。遮断却、故乡来处。",
      "无情绪。谁念寥落天涯，杯酒和风雨。梦去愁来，消息浑无据。便教两字平安，三千里外，怎博得、夜深私语。"
    ]
  },
  {
    "id": "adcfe4db47d92ec1007e9a870f5acbce",
    "title": "山亭柳 · 咏隋堤新柳",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "纹瀫微流。正万缕初柔。垂绮苑，映妆楼。此日藏乌多少，他时系马迟留。渐渐绿深黄浅，一带烟浮。",
      "花花絮絮雷塘路，风风雨雨到邗沟。初学舞，惯含愁。远恨能传玉笛，轻寒乍到红篝。最是长条牵愁，人在兰舟。"
    ]
  },
  {
    "id": "adcfe4db47d92ec1b9e24d63735e3827",
    "title": "红林檎近为钱山铭题琴瑟图小影",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "散发伊谁氏，琴心秋水间。雁柱飒然动，锦瑟暗相怜。鼓罢湘灵妙曲，一弦一柱华年。博山香袅微烟。",
      "义甲动春纤。抚操众山响，箕踞对婵娟。白头绿绮，明珰长袖翩跹。便风前相倚，花前对整，无语能将心事传。"
    ]
  },
  {
    "id": "adcfe4db47d92ec1600b607c45c2b245",
    "title": "踏青游本意，用无名氏赠妓崔廿四韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "约伴寻春，何处玉钩斜畔，暗数道、画桥廿四。向芳郊，酒帘畔，听流水。歌声美。才过桥头十五，小苏家，钿筝斜倚。",
      "花雨霏微，纷纷海棠园里。唤流莺、欲留无计。待满泛银船，肠断鸳鸯被。鲛绡拭残泪，长记酒头茶尾。"
    ]
  },
  {
    "id": "adcfe4db47d92ec1a6617a876533af34",
    "title": "最高楼丁亥答文友楚中寄词",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "离愁处，碧树正苍茫。伊人又一方。君谱茶经携瓦罀，我修花史坐琴床。玳楼中，金弹处，可能忘。",
      "他生撇、不下鸳池被。今生趱、不上鲛盘泪。杨柳下，泛归航。借得世情消酒瓮，拾将奇字衬诗囊。唤风姨，招月姊，伴云窗。"
    ]
  },
  {
    "id": "adcfe4db47d92ec145c5d1d57d38422f",
    "title": "满路花 · 偶赋，用弇州春游韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "巫云驻影红，湘水留痕绿。好腰偏绰约、轻纨束。横波一点，占断千行玉。绣帘才半揭，那许消魂，烟朝月夕偷宿。",
      "相逢瞥眼，便是相看熟。避人归僻径、青蛾蹙。金蝉小整，风动惊银竹。重到回廊曲。细晕红潮，恰如初醉醽醁。"
    ]
  },
  {
    "id": "adcfe4db47d92ec1e7467731d5b4b84d",
    "title": "蕙兰芳引咏宋团扇画松石，和文友韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "团扇流连，镂满月影娥池小。费尺素裁来，襟袖好风偏杳。皴石枯松，研罨画、上林承诏。想胭脂脱尽，宜对昭阳人悄。",
      "吴带当风，曹衣出水，写生空表。只禁本生绡。淡墨寒烟围绕。莫教持比，黄荃花鸟。想袖来、频向荷凉轻舀。"
    ]
  },
  {
    "id": "adcfe4db47d92ec149f5bdcd50231c83",
    "title": "簇水问侍儿月上花梢几许",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "从此闺中，便应添个司更婢。海棠低亚，争忍看、寸阴儿戏。昨夜蓉笺传语，刻在心头记。应并着、侍儿经意。",
      "月上矣。又听得、城头画角，莫并入、三更未。花神证据，乞致与、姮娥意。鉴我小窗欢约，莫便糊涂里。郎来也、应放姮娥避。"
    ]
  },
  {
    "id": "adcfe4db47d92ec1e996c82c55957aa2",
    "title": "玉人歌春暮",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "春欲去。看窗外樱桃，离离满树。湿烟生碧，澹荡飘红雨。闹花百舌花无语。待唤春阴住。最难拚、千丈游丝，一帘飞絮。",
      "暗把韶光数。恨阵阵东风，将春压暮。长下虾须，留取最深处。蝶争须叶蜂争蕊，总被多情误。趁榆钱、买断送春归路。"
    ]
  },
  {
    "id": "adcfe4db47d92ec1fcdfd48ad248c69c",
    "title": "鱼游春水感忆",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "十五盈盈小。投钿盒心烟缭绕。流连辛苦，不道佳期竟杳。蘼芜巷里人何在，豆蔻花中春已老。泪落天涯，断肠多少。",
      "极目年年芳草。闻绣阁玉蛾不扫。何事尺素传来，征鸿悄悄。侧侧轻寒白日过，蒙蒙细雨黄昏早。酒醒更阑，数声啼鸟。"
    ]
  },
  {
    "id": "adcfe4db47d92ec1fbe375921e987864",
    "title": "宣清 · 春尽日，偶效柳屯田体",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "冉冉今何日，剩东风柳外、吹来帘缝。忆清明、倚尽箫声，恨黄昏、选残香梦。迷却来时，断伊归路，不教轻送。情旖旎，影朦胧。",
      "点点落红心动。燕子衔将，鸠儿唤却，渐博浓阴重。看架外蔷薇，恁偏娇横，玉人暗中低诵。留得红颜，便春归、惜他何用。"
    ]
  },
  {
    "id": "adcfe4db47d92ec1b4c523fd892217d2",
    "title": "绛都春 · 咏蒲萄",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "离离莹缀。见粉淡欲匀，红轻疑坠。绿叶重阴，引蔓分枝，恰璇帐绡宫、鲛女垂珠泪。正是药栏烟霁，才提丝笼，频搴素手，半揎罗袂。双穗。",
      "绀霜琼露，向白玉盘中，红罗袖里。文园消渴，冷甘乍解，金茎味。醒来何似凉州醉。留供绣佛幢前，素珠百琲。"
    ]
  },
  {
    "id": "adcfe4db47d92ec120766899773cde4a",
    "title": "满江红 · 已丑感述",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "滚滚红尘，苦秋风、斜阳宫刹。方悟得、夜半深池，人盲马瞎。山鬼狐威帝以虎，小人猿化妻于獭。待陈情、细诉与天公，凄凉煞。",
      "三里雾，何时刮。三月雨，何时撤。用不着慈悲，告伊菩萨。老猾钱刀方作横，少年姜桂何能辣。醉狂时、击柱亦徒然，冲冠发。"
    ]
  },
  {
    "id": "adcfe4db47d92ec11f015211f39cb93b",
    "title": "阳台路 · 为阮亭题余氏女子绣高唐神女图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "巫山梦，浦兰含彩照，朝云神女。谁把纤秾长短，写出迁延徐步。宋玉当时，玮态瑰姿，彩毫曾赋。梦来去。又瑶佩褰帷，杳不知处。",
      "但见吴绫一幅，绣无双、鸿惊凤举。彩缥吹烟，香透缯云丝雨。只描到使君，银钩小字，断肠千缕。大夫枕上依依，梦魂谁主。"
    ]
  },
  {
    "id": "adcfe4db47d92ec18bca873106cb99c6",
    "title": "水调歌头 · 中秋，次东坡韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "何处吹芦管，双剑倚长天。银河万斛湔洗，风景似当年。料得玳楼帘卷，又怕玉人衣薄，香裹夜珠寒。破镜衔团扇，寂寞小楼间。",
      "飘蝶梦，惊鸟睡，搅花眠。刚道人间月半，天上月团圆。我是前身金粟，伊是今生玉女，何事不周全。待驾青虬去，仔细问婵娟。"
    ]
  },
  {
    "id": "adcfe4db47d92ec1865d0f1541aa7d31",
    "title": "塞垣春初六日立秋归舟，偶和周清真韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "爽气生兰野。飘细雨、孤帆卸。蝉声曳树，燕飞掠水，远村如画。便桃笙、葵扇如遥也。独把乌丝挥洒。",
      "怪金风、初欲动，不禁悲秋重写。蓦忆镜中人，自来好、绣阁幽雅。多病为闲愁，怯初长此夜。记来朝、巧时良日，初临好、排待针楼下。寄语归期近，向罗衣再把。"
    ]
  },
  {
    "id": "adcfe4db47d92ec164ebda9a74deb76f",
    "title": "天香 · 七夕偶忆",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "芍药初开，菖蒲难见，曾向画帘趋倚。黛影依稀，粉痕零落，别是一番情味。香消酒冷，算只有、好梦来睡。分手红鹅村畔，销魂碧鸡坊里。",
      "回思别愁似缕。刚肠早被秋眸系。料他红绡满把，暗垂鲛泪。一夜西风古道，吹不透、相思万千里。卧看双星，银河如水。"
    ]
  },
  {
    "id": "adcfe4db47d92ec1ee1e7b2e308041f2",
    "title": "夏初临本意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "未雨梅天，微风麦候，薄寒乍散犹侵。花信吹残，莺雏却哢新音。尊前病起难任。爱疏帘、密簟清阴。橙花香透，榴花火照，庭院深深。",
      "玉人此际。闲对云屏。才拈斑管，徐埋瑶琴。吴绫嫌重，轻罗初试神针。钗炼浮金。绾鸦翎、又插屏簪。慢沉吟。莫题秋怨，难解春心。"
    ]
  },
  {
    "id": "adcfe4db47d92ec1443b2d96f3ded19c",
    "title": "长亭怨慢七夕为立秋第二日",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "渐过尽、郁仪飞驭。千顷琼池，一轮光素。银汉遥遥，七襄灵匹，河边住。从来此夕，再不见、佳期误。天若少情时，应苦禁、天孙年年暗渡。",
      "看蟾闲兔寂，算只羿妻相妒。纤阿去也，更不许、凤晨鸾暮。恨昨宵、青女初来，便明夜、皇姑无主。最肠断人间，留得欹针残缕。"
    ]
  },
  {
    "id": "adcfe4db47d92ec1311c94e8c2171a0b",
    "title": "扬州慢 · 广陵送孙无言归黄山",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "白岳移文，黄山招隐，问君何不归哉。便石床丹灶，尽冷落苍苔。忆昔日、轩辕铸鼎，容成采药，剩有高台。况山中、猿鹤思君，何必徘徊。",
      "扬州城郭，叹年年、紫陌黄埃。纵文选楼高，竹西路好，日踏千回。三十六峰犹在，白云下、洞壑须开。向山灵寄语，十年清梦归来。"
    ]
  },
  {
    "id": "adcfe4db47d92ec13c85a1e2876ac19d",
    "title": "黄河清慢阮亭招观竞渡竟日，即席同方坦庵、楼冈、邵村、唐耕坞诸先生分赋，用晁次膺韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "官阁昼凉初歇雨。正逢令节重五。栀子榴花齐放，香消清暑。为吊灵均作赋，恰随处、岁时荆楚。年年绣鹢朱旗，最难逢、酒龙诗虎。",
      "僧弥年少多才，况佐节、扬州风流霞举。拾艾采兰，多少鹄俦鸿侣。看尽鱼龙曼衍，舞回鹘、歌残白苎。留髡送客，便日落、莫催津鼓。"
    ]
  },
  {
    "id": "adcfe4db47d92ec129b40206ea2fe4ca",
    "title": "燕山亭 · 咏汉宫秋，用宋道君见杏花作韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "青女初裁，素榖长门，冷落金茎囗注。只有丽娟，琥珀缨裾，艳绝披香蕊女。瑶圃葩芬，更掩映、锦云珠雨。辛苦。见婉约朱栏，不禁幽暮。",
      "便是泪染灵芸，著红玉壶中，向人如语。千丝铁网，百宝流苏，傍他海棠何处。留待深秋，恐化作、晚霞归去。难据。把金剪、甚待重做。"
    ]
  },
  {
    "id": "adcfe4db47d92ec13860a52f0638bca7",
    "title": "长相思慢 · 和片玉词",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "南浦依依，西墙漠漠，好梦初透兰旌。香珍窃去，药重偷来，易喜易恨多惊。午睡初醒。早空房帘影，飞动初萤。罗袜痕轻。",
      "蹈香阶、猧吠疑听。从别后良宵，长自低巾掩袖，懊恼多情。秋河不动，暮雨难期，孤负双成。金猊火尽，剩篆烟、一缕孤萦。便浅嫌密妒，□□□□，难忘嘉盟。"
    ]
  },
  {
    "id": "adcfe4db47d92ec122ff8e5eb52c6e0f",
    "title": "催雪 · 春雪，咏海棠",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "窈渺珠帘，微茫宝镜，仿佛绡宫锦地。便湘水无波，压残兰蕊。恰见素面凝妆，只粉痕、一线垂红泪。梅花魂冷，梨花梦断，云屏深闭。何事。",
      "临琼砌。但消受东君，幽情寒思。还领却艳阳，平些春意。素手喜拈绛蜡，畏珠箔、风侵回绣被。应渐博、艳雪枝头，留作晓霞凝睇。"
    ]
  },
  {
    "id": "adcfe4db47d92ec1186f4fa882a637c7",
    "title": "闺怨无闷姚夫人仲淑画双青图遗内子，代题谢",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "文采风流，试问今日，谢雪卫书谁敌。想姊视道升，兄承公择。挥洒淇园千亩，把湘妃、远翠归珠墨。看瘦影、便觉苍风淡月，细香吹碧。清极。",
      "写鹅溪，挥百尺。洗尽绣帏脂粉，黄楼屏幛，翠筠高节。想有坡公能识。识钗股、丁香旧标格。须留供、绣佛幢前，维摩天女能惜。"
    ]
  },
  {
    "id": "adcfe4db47d92ec1de01008194e72652",
    "title": "渡江云 · 昔年情绪",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "昔年情绪，忆绿窗调笑，细语爱吴侬。流苏微响处，自忖风流，人在画屏中。闲听戍角，声声响、泪滴铜龙。恨当初、并肩花底，衫映石榴红。",
      "匆匆。一时分手，别意如烟，剩酒痕花血，尽思量、罗襦半解，宝髻微松。鱼函新叠回文字，应还仗、一点轻鸿。销魂地、难忘云树葱胧。"
    ]
  },
  {
    "id": "adcfe4db47d92ec1a8f8a626aa4dcf6c",
    "title": "绛都春 · 咏白秋海棠",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "素秋飙冷，正影娥池畔，红衣初谢。思妇芳魂，怨女幽情鸳鸯社。断肠不向西风嫁。最喜近、瑶台清夜。蛾眉淡扫，不施脂粉，虢姨妖冶。",
      "难借。涂黄晕碧，似素馨品格，暗香飘麝。斜倚银墙，独抚冰弦圆蟾挂。诉离恨望夫石下。鲛珠洒玉盘倾泻。最怜独自亭亭，雨檐霜榭。"
    ]
  },
  {
    "id": "adcfe4db47d92ec165ed8b24d306862a",
    "title": "换巢鸾凤 · 别意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "人为愁娇。见风回紫曲，月落红桥。有心催雀舫，无意听鸾箫。千行杨柳舞蛮腰。销魂堤畔，魂断重销。浑无语，算只有双星私照。",
      "悄悄。波浩渺。一点檀心，化作如烟抱。书密偷看，扇低重掩，留下乌丝行草。天许吴侬得重来，匆匆那怕徐娘老。山长水远，离情无限谁晓。"
    ]
  },
  {
    "id": "adcfe4db47d92ec1793f33764b880f7a",
    "title": "夜合花本意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "紫曲黏云，绿窗引月，又闻香满中庭。檀心乍点，鲛绡试着犹轻。烟初散，露方零。傍雕栏、吹彻瑶笙。销魂此际，何郎剩粉，荀令馀响。",
      "夜阑斗转珠绳。渐觉烛花影里，微醉初醒。风流解语，宁教有恨无情。拈芳蕊，爱佳名。忍折来、供向瑶屏。须教夜夜，如花作伴，不负双星。"
    ]
  },
  {
    "id": "adcfe4db47d92ec10142671cb87e5915",
    "title": "曲游春咏蝶",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "柳腴花瘦日，正绿烟如水，红雨成径。栩栩飞来，见寻香觅艳，轻狂不定。乍遇微风起，又依却、苔须欲凝。前身香国翩跹，应知好梦难醒。",
      "怅好多情成性。向绣幕晶帘，时弄双影。占尽芳辰，只燕昏莺晓，江南佳景。长博双蛾喜，簇绣处、百花恰称。不道粉褪香残，误人薄幸。"
    ]
  },
  {
    "id": "adcfe4db47d92ec1ca69250b7ec3c5b6",
    "title": "看花回咏落花，用周清真韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "寒香散雾初暖，轻尘灵洁。又见蜂忙莺懒，将恨绮愁罗，游丝千结。绿窗人惜。小步和苔金缕滑。吹散处，丝障重重，一春如梦风流绝。",
      "何事与、勾云倚月。随清赏、莫孤佳节。旧日徐娘姿态，只半面残妆，轻蝉如发。赊晴买夜，一点春光休损折。五更风，三月雨，惯作伤心别。"
    ]
  },
  {
    "id": "adcfe4db47d92ec15a3f01fdfc028378",
    "title": "月当庭秋夜闻蟋蟀声",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "小窗烟雨冥冥响，飕飕吹坠，落叶空庭。急杵浮砧，凄凄石竹墙阴。偏与愁人作楚，细思量、甚事恰关卿。无端似，空床泣恨，断轸传情。",
      "年年惯做西风伴，隐荒苔、啼残青穗馀灯。哀笳远笛，飞来何处秋声。二十五番寒照静，听清钲历历严更。偏怨汝，叫回孤梦，短发星星。"
    ]
  },
  {
    "id": "adcfe4db47d92ec1add3d15d725343cd",
    "title": "瑞雪浓慢广陵邸中寄示闺人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "九秋挽带，三春判袂，才信别离容易。玉簪恩重，金鸭香浓，靓妆依约在臂。去年此日，梁鸿溪畔，绛纱初系。便广陵、听吹箫明月，忍看佳丽。",
      "月中情，花下泪。几回难说，向人前寄。绣床停剪，锦字裁绡，空懊黔娄夫婿。眉间眼底，蹙新愁、还教暗避。归来亲揾啼痕，道伊备细。"
    ]
  },
  {
    "id": "adcfe4db47d92ec10fe9030912d1e2fd",
    "title": "翠楼吟 · 有赠，用姜白石韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "画扇歌楼，玉鞭酒市，氤氲金屋初赐。觅取销魂处，听柳外、旗亭清吹。银墙遥峙。见汗粉黏红，眉痕叠翠。真神丽。筵前私语，流莺声细。",
      "谢客花径归来，任吹箫飞盏，尽伊调戏。更深怜密唤，怕回首、吴侬千里。杜郎风味。爱宝萼知名，御香闻气。潇潇雨，愁霖泪眼，甚时同霁。"
    ]
  },
  {
    "id": "adcfe4db47d92ec1dfc172f44d05915e",
    "title": "倒犯咏白鸲鹆",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "风澹艳，霜蟾乍圆，森森银竹。何来灵族。翩跹处、清喉箫续。王孙珠袷，少妇鲛绡，辉云屋。露冷水晶屏，烟暖蓝田玉。近雕帘，舞丹足。",
      "慧性神姿，那数雕笼，雪衣名擅独。断舌叨叨语，回素玩，随佳瞩。初教与、相思曲。更蝉窗、不受金环辱。料不夜珠边，长傍冰壶浴。照寒波影绿。"
    ]
  },
  {
    "id": "adcfe4db47d92ec1cff1fd80025f8e72",
    "title": "石州慢 · 用高季迪韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "猛忆晶帘，携手数番，鲛珠频洒。东风吹断，一宵归梦，葡萄慵把。断酒除诗，忍教孤负相思，游丝千尺偏沾惹。觅起旧花笺，把离愁重写。",
      "艳冶。当年分手，香鸭炉头，紫凫屏下。曾记绿签，暗数金钱私打。几回目断，此日花发长安，料应遥策春堤马。懊恼看征衫，又萧萧归也。"
    ]
  },
  {
    "id": "adcfe4db47d92ec10cc3229c08abcb65",
    "title": "恋芳草慢 · 咏草",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "巫雨朝飞，湘烟暮压，落花着地犹新。闺中陌上，到处欲断还匀。摇荡春风形影，连绣户、翠接无痕。寒食近、绣盖金鞍，偏汝暗赚游人。",
      "相思溪上，断红约月，合欢冢上，怨绿黏云。楚楚娟娟，多少蝶梦蜂魂。又见犀奁赌胜，佳名谁不爱王孙。斜阳处、宝屧初回，馀香犹染湘裙。"
    ]
  },
  {
    "id": "adcfe4db47d92ec18e7f75c1c15714a4",
    "title": "南浦 · 为阮亭题余氏女子绣洛神图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "瑰姿艳逸，着雾绡、云縠是何人。但见凌波微步，罗袜自生尘。手托明珠翠羽，向芝田、蘅馆启朱唇。却含辞未吐，明眸转盼，暗识洛灵甄。",
      "当日枕遗玉缕，令陈王、耿耿暗销魂。绣出神光离合，浮动素绫纹。想挑鸾彩鸾期近，便绣凤绣虎才分。纵宓妃重遇，魏宫今日重针神。"
    ]
  },
  {
    "id": "adcfe4db47d92ec1677ea46ce61d054b",
    "title": "金盏子咏金钱花",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "碧琐空屏，云母凉，鱼镮烟绕深院。红叶乍惊秋，人归杳，朱栏花信香浅。便教卜尽五铢，剩青蚨未转。窗前看、疑是沈郎遗来，丹纹翠掩。",
      "犹记雕栊倦。绛蜡下、纤手掷红幺，金绯绚赌胜处，将花选、玉人那爱鸾钿。只教彩贯同心，佩宜男珠串。金风冷、留买一线斜阳，怎看秋贱。"
    ]
  },
  {
    "id": "adcfe4db47d92ec1ffa6d938382b389d",
    "title": "绮罗香 · 广陵阮亭署中，酬赵千门见赠原韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "莱子传声，洪都佐节，争羡玉珂珠勒。高阁重临，秋水长天一色。看莺花、绣斧初横，忆鲈鲙、绿帆悬直。怪柴桑、早赋归来，春尽听杜鹃鸣北。",
      "乌台三月追随，记同车参乘，齐名交逼。把酒高歌，莫叹片时戢翼。任猿臂、醉尉相呵，总虎头、封侯不易。最难是、知己重逢，把平原丝刻。"
    ]
  },
  {
    "id": "adcfe4db47d92ec19358ad23b495519d",
    "title": "安平乐慢元旦瑞雪，拟宋人应制",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "甲帐云开，辛盘早荐，天门曙色曈昽。火城队散，仙琯音回，浮浮奕奕连空。舞絮飘花，看琼枝四照，碧海遥通。飞素满天中。御香缭绕烟融。",
      "便黄竹歌传，绿醽酒赐，遥闻五老呼嵩。佳气连清禁，紫皇新降蕊珠宫。万户千门，玉京畔、群玉玲珑。赋幽兰、谢庄衣上，侍臣初试春风。"
    ]
  },
  {
    "id": "adcfe4db47d92ec1ed8137ed172c310a",
    "title": "眉妩 · 本意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "问谁家月里，是处云边，初见遥山姣。帘翼空青里，依稀是、楚峰十二初晓。玉钗声悄。才画时、一半慵扫。纵消受、螺黛蛾黄，也着些的烦恼。飘渺。",
      "轻烟微袅。似张郎留样，卓女遗稿。柳叶双尖锁，浑无语、还将鸾镜偷照。相思缭绕。凭暗传、密意多少。试描得鸳鸯，成十样知谁好。"
    ]
  },
  {
    "id": "adcfe4db47d92ec12e2a291a1863fa75",
    "title": "潇湘逢故人慢为阮亭赋余氏女子绣柳毅传书图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "兰堂遥裔。见水佩风裳，烟鬟雾髻，尺幅传幽意。看泾水愁人，洞庭怨女。断翠斜红，揾不尽，鲛绡珠泪。只手把湘沅双鱼，蹙恨敛容偷寄。",
      "剪痕轻，绫影薄，羡蕊乱云盘，神工密致。想低回斜睇。到贵主还宫，书生仗义。肠断当筵，料此际、更难回避。落绣后、闲整鸾钗，不觉金针暗坠。"
    ]
  },
  {
    "id": "adcfe4db47d92ec187d9c03d4fdf6877",
    "title": "合欢带花烛辞",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "听箫声、初下瑶京。烛影里、望双成。黛隐犹疑山远近，画眉郎、已到红亭。迢迢银漏，香尘暗度，绣槅微明。待来朝、细觑绿鬒雨腻，绛靥霞清。",
      "鬟垂玉导，肩亸珠缨，须知最小盈盈。按得绮魂摇扬处，梦云透、薇帐吹轻。今朝恰是，初开百岁，满合三生。看鸳鸯、小阁灯花，何如书幌藜青。"
    ]
  },
  {
    "id": "adcfe4db47d92ec160554613bfc71ae4",
    "title": "望远行 · 蜀冈眺望怀古，和阮亭韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "今年才过清明节，又见春风催暮。酒旗篱落，画舫笙歌，都傍销魂堤树。金刹斜阳，透得红霞一抹，望中绿莎如许。送韶华岁岁，江山烟雨。",
      "相语。屈指兴亡多少，只柳影莺声无数。殿前三千，桥头十五，断却隋皇归处。惟有醉翁几阕，髯公三过，妆点平山词赋。看骑鹤人来，吹箫人去。"
    ]
  },
  {
    "id": "adcfe4db47d92ec1ced0038973bcae6a",
    "title": "泛清波摘编为阮亭咏庭前金鲫",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "寻梅官阁，问柳隋堤，试问使君何所有。种花栽竹，皓月清风对虚牖。谁相耦。悠然濠濮，宛尔潇湘，云梦胸中常八九。荇藻交横，鱼鸟流连，长啸清昼。",
      "还知否。鼓鬣扬鳍鱼乐，唾影唾香花覆。谁识非我非鱼，海罟江罶。消长昼。影动春雨绿添，纹生晚霞红皱。那数西江尺鲋，呴濡升斗。"
    ]
  },
  {
    "id": "adcfe4db47d92ec11c930b5197536e16",
    "title": "击梧桐咏美人蕉",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "青女惊蝉，素娥辞燕，又是华年荏苒。绣阁前、依约见分明，翠袖轻匀霞脸。夜深几度翩跹，乍见红玉，临风欲掩。十二朱楼，肠断秋风，斗帐垂垂摇艳。",
      "宝靥慵妆，佳人对镜，还把芳姿细念。谁问种，自知名忍，揉碎瑶翻香滟。绛树清歌欲罢，红儿百首才新赋，又恰是、两三黄蝶，映丹珠一点。"
    ]
  },
  {
    "id": "adcfe4db47d92ec1e31873f62b8b7900",
    "title": "惜黄花慢 · 咏晚菊，用吴梦窗韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "月佩烟裳。伴窗纱犹识，半面徐娘。翠华嘉节，来迟洛浦，紫云新苑，宠殿昭阳。芳妍不逐秋风嫁，涂娇晕、自整慵妆。老是乡。兰膏照彻，倒尽瑶觞。",
      "亭亭傲雨欺霜。更艳凌枫赤，秀夺松黄。避风台上，欲随风舞，辟寒帐畔，偏透寒香。消魂帘卷人争瘦，阿娇去、金屋悲凉。莫断肠。花神独许清狂。"
    ]
  },
  {
    "id": "adcfe4db47d92ec1a2580dbf5305c28a",
    "title": "忆瑶姬偶读惜分飞旧词有感，用史梅溪韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "十五年前，事怨绪，离纷殢雨寻云。银屏执手时，恨他生未卜，别样殷勤。空教惆怅珠帘，难向南楼种合昏。最消魂、一语叮咛，银环钿盒泪痕新。",
      "断肠菱镜双分。嫩绿成阴，牧之枉煞寻春。手持双豆蔻，想佩声鬟影，香染罗巾。上窗重展乌丝，惟有春寒瘦著人。便重来、梦里分明，何处觅湘君。"
    ]
  },
  {
    "id": "adcfe4db47d92ec133fc592f60266684",
    "title": "风流子 · 村居",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "村居三亩地，东风暖、无数暗阴遮。见绿草方塘，些些睡鸭，白杨废圃，点点归鸦。况墙外、老藤方挂树，苦笋正抽芽。宜夏宜冬，几间茅屋，半村半郭，一带人家。",
      "主人无个事，正瓷瓯酌酒，瓦罀煎茶。更课樵青数辈，自捕鱼虾。看拍手群儿，争驱黄犊，垂鬟小女，笑插红花。只此闲中日月，暗度年华。"
    ]
  },
  {
    "id": "adcfe4db47d92ec13c5842b65bb25f7b",
    "title": "霜叶飞本意，用周清真韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "烟生芳草。斜阳外，尺书可来天表。空庭懒妇正心惊，齐女吟声悄。渐叶叶、梧桐报晓。银床金井苔痕小。",
      "见月浪横天，又鹦鹉、侵霜欲语，檐花相照。此际肠断伊人，西风卷透，一点梦魂难到。晴窗如雨滴愁声，动孤眠怀抱。似别院、哀筝响急，四弦槭槭离鸾调。争奈铜龙漏彻，听过三更，雁飞多少。"
    ]
  },
  {
    "id": "adcfe4db47d92ec19df6069627e0d328",
    "title": "离别难送蒋驭鹿游建溪",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "越水吴山，待扁舟、久矣栖迟。只丈夫、南北东西。着征衫、何必赠将离。应只有、奇字盈囊，虎跳龙卧，落纸争飞。过严滩，为访富春旧迹，重上钓鱼矶。",
      "云冉冉，草萋萋。忆临歧，秋士休悲。听武夷幔亭仙乐，便骖鸾梅福也相期。何况是、到处逢迎，天涯知己，斫鲙衔杯。怀故苑，畅好荔枝未熟，劝汝莫忘归。"
    ]
  },
  {
    "id": "adcfe4db47d92ec171fd01abe081affb",
    "title": "透碧霄 · 同阮亭饮吴陵宫紫悬先辈小西湖",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "饮金舟。人生何处可言愁。气清天朗，兰亭梓泽，好向迟留。碧波数顷，绿阴千树，风景如秋。对双双、鸂鶒沉浮。又桥回路转，药栏映石，渔艇随流。",
      "况使君文采，角巾短屐，鹤盖任飙悠。且一饮千杯，隔林蝉唱晚风柔。管弦丝竹，左徒芳圃，中散良游。念西陵、何似吴州。把六桥花柳，三竺云烟，长忆秦楼。"
    ]
  },
  {
    "id": "adcfe4db47d92ec1970311956ce92a97",
    "title": "玉山枕咏白鹦鹉",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "花影兰砌。碧天净，薰风起。乍看皓质，又闻娇语，云母屏前，绡帏堪倚。玉容冰骨自瑶池，暂谪向、人间游戏。想沉香、亭畔当年，舞霓裳、只雪衣相对。",
      "素馨香冷鲛人佩。犀帘外，歌喉细。红牙声静，绿鬟影动，诗句清新，好教长记。黄冠乍吐晕檀心，更不数、翩翩丹翠。便花田、珠网携来，傍雕栏、向梨花闲睡。"
    ]
  },
  {
    "id": "adcfe4db47d92ec129dc1a2da0722d2c",
    "title": "苏武慢述怀，和乐子尹韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "九点齐州，两丸明镜，南北东西万里。吹箫吴市，卖药咸阳，有个英雄在里。三千粉黛，百万摴蒱，笑杀庸庸馀子。问书生、肯向商山，谩学餐芝黄绮。",
      "便教他、跃马中原，挥毫内殿，争羡风流名士。奴衣火浣，婢捧香囊，上客横拖珠履。肘后黄金，腰间白玉，消得十年悲喜。到归来、细数繁华，不过梦中而已。"
    ]
  },
  {
    "id": "adcfe4db47d92ec11983f57115bf8275",
    "title": "轮台子雨后访早桂，限车遮韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "几日新寒乍到，看满砌、海棠幽冶。待教选胜寻芳，是处画檐雕榭。小山琼树初开，晕檀心、渐觉飘珠麝。轻烟歇雨，更冷露无声氤氲射。飘飘金粟前身，又谁倩、虎头妙写。",
      "揽仙芬、待踏遍银蟾，好酬良夜。怕娇额涂黄，智琼妆卸。便金屋携来，不许狂蜂惹。爱芳姿、风流蕴籍。问何时、重染天香，向广寒宫借。"
    ]
  },
  {
    "id": "adcfe4db47d92ec1ccf90145a9d0ae4c",
    "title": "八归 · 行石封山中小憩，见村姬焙茶偶咏",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "翠霭朝轻，红云昼暖，石乳玉苕乍茁。斑筠初织青丝笼，恰是吴姬相约，春纤其撷。香刺蒙蒙沾缀露，应摘尽、金蕾珠蘖，携轻篓、带笑归来，衣染暗香绝。",
      "却早柴扉半掩，红泉初汲，中妇拍茶才歇。蒸凝青琼，焙来绿髓，制就些些雀舌。看云鬟影动，幽意引奇芬初泄。倦文园、自来消渴，仙掌分尝，瓮瓯斟涧雪。"
    ]
  },
  {
    "id": "adcfe4db47d92ec1af885e2f46fa20f4",
    "title": "集贤鬓偶简旧寄词有感，和柳屯田韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "重帘小阁关心事，绿遍萱丛。旧时相逢未嫁，冷落金虫。",
      "去后千回梦忆，重逢瞥见姿容。人间辛苦都尝遍，灯前拥髻愁浓。",
      "算只玉钗恩重，留结表心同。年来敢道宋家东。何计决芳悰。",
      "悔教端阳一别，直恁匆匆。玉冷环留脆碧，香消枕腻残红。",
      "纵眼前有人欢笑，才回首便自忡忡。肠断萧娘一纸，何必怨君终。"
    ]
  },
  {
    "id": "adcfe4db47d92ec1d19aa3aeacee2c98",
    "title": "沁园春 · 偶兴和阮亭韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "曾忆当年，纵横意气，调笑风流。向紫宫曾咏，金丸翠被，锦鞋曾赋，碧繶缃绚。赌折搔头，敲残如意，邹衍高谈大九州。都休问，愿拜南柯守，封酒泉侯。",
      "年来自爱清酬。待啸月吟风烟际浮。便五湖遍泛，策非范蠡，一邱自足，客有羊求。诗酒逃名，渔樵混迹，何异衣鱼与食鸥。人争羡，说延陵道上，又见披裘。"
    ]
  },
  {
    "id": "adcfe4db47d92ec1d19aa3ae51b16e98",
    "title": "沁园春 · 偶兴和阮亭韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "我欲从之，置酒西园，较射南冈。只撚须摇膝，人称慧业，蓬头散发，自许清狂。跂脚北窗，行吟东郭，男子何须志四方。逍遥处，问眼前悲喜，何必张皇。",
      "怕教鬓发苍浪。且随分新词赋几章。便支硎山内，谈庄放鹤，金华道上，叱石成羊。灵运生天，淮南好道，天地梨园一戏场。他年志，待布黄金地，求白云乡。"
    ]
  },
  {
    "id": "adcfe4db47d92ec1f1d878e77467142d",
    "title": "贺新郎 · 席上被酒，和阮亭韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "短发愁千缕。谁认得、平生萧瑟，沉鳞羁羽。忽发狂言惊满座，浪说目成眉语。但记取、柘枝白苎。送客留髡倾一石，纵三更、且听吴歈去。吾明日，焚书舞。",
      "新声回鹘传三部。铁如意、唾壶敲缺，低昂击鼓。何事干卿春水皱，漫道齐名韦扈。最难得、忘形鬓主。二十四桥寻小杜，抱平安、书记今何许。新月上，桐初乳。"
    ]
  },
  {
    "id": "adcfe4db47d92ec140259c99d57f1b2c",
    "title": "凤归云 · 偶作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "吾老矣、去日光阴，那堪屈指，任侠疏狂，蹴鞠樗蒲，不痴不慧，无才无技。况生来、本磨蝎为宫，穷鼯学计。问人生、何处堪出世。应有淡月微风，剩山残水。还自去、守我良方，钻他故纸。",
      "不过是、一卷离骚，几叶楞严，破除万事，颓然坐废。曾消受得、蛮触功名，邯郸滋味。而今后，拚得无萦系。永教毁砚焚书，渔樵同醉。"
    ]
  },
  {
    "id": "adcfe4db47d92ec1f5bf5e2e6e6acb99",
    "title": "洞仙歌 · 中秋访旧不遇，和柳屯田韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "从别后，千回梦忆，何处琴挑香惹。记小语怜惜，芳姿俊雅。红潮微醉金蝉亚。褰绣幔、认得雨娇云姹。便一刻、算作百年声价。清暇。长回首、绿屏深曲，轻啼浅笑，顿觉鸳被生寒，总负鲛珠频洒。",
      "白头吟就偏惊讶。更细数盟言、织就回文重写。那便得眼前、玉人如画。素娥幽冶。忍使梦游抛舍。梧桐下。寸心斗酒争芳夜。"
    ]
  },
  {
    "id": "adcfe4db47d92ec10ee64072c9b51646",
    "title": "夏云峰秋雨感怀，用僧仲殊伤春韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "书幌长清，帘衣渐裛，火罢炉灰生晕。小山畔、桂花迟放，曲栏外、海棠偏嫩。爱青瓮、栽满菖蒲，恰称得幽人，碎愁零恨。怪满耳蛩声，凄凄切切，叫得雄心都尽。",
      "病人悲秋浑未损。况剑寂琴虚，二毛偏近。答宾戏、支离自笑，送穷鬼、揶揄谁问。十年事、偏上心头，便青鸟飞来，总虚佳信。只赋号愁霖，诗名苦雨，权寄眼前孤闷。"
    ]
  },
  {
    "id": "adcfe4db47d92ec1e3e152b918f97699",
    "title": "春风袅娜本意，用冯文子韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "问今年为底，才识春愁。梅额浅，柳腰柔。傍妆台、试看团圆玉照，一丝新喜，才上眉头。金雀屏风，红珠斗帐，试听东风黄栗留。午梦瞢腾慵醒处，金虫宝瑟倩谁收。",
      "又是飞飞燕子，穿帘拂幕，坐雕梁、对话难收。红作片，锦成毬。空楼闲昼，暗数绸缪。千点飘来，柳花烟起，五铢用尽，榆荚星稠。恨伊偏薄劣，镇教垂却，银蒜双钩。"
    ]
  },
  {
    "id": "adcfe4db47d92ec14eba1a7fe961d096",
    "title": "翠羽吟为阮亭赋庭前鹦鹉",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "官阁深。浓树阴。修竹碧森森。金锁珠条，鸾回凤跱吐清音。满砌月生渌水，一片云写青林。正使君、拥书高啸，翛然坐对鸣琴。奇姿妙质振微吟。",
      "丽蓉采采、善解幽心。惯是得人怜惜，充君戏玩，风前舞翠衿。相思秦陇停声，不语莲漏沉沉。长傍湘帘，好厌雕笼，又忆飞岑。梦醒清怨难禁。恐檐霜晓侵。座中有客，莫倚能题，漫写珍禽。"
    ]
  },
  {
    "id": "adcfe4db47d92ec180a7af9fc3fea050",
    "title": "引驾行深秋复有广陵之行，先简寄阮亭、羡门",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "宫河杨柳，隋苑莺花竹西路，是前人、断肠处，年年长忆烟途。吾徒。烧兰作烛，裁诗擘锦东阁畔，翠盘妙舞白苎，红牙倒尽琼苏。歌呼。更清谈挥麈，回头残月落金铺。恰又是、离人欲别，分唱骊驹。",
      "踟蹰。西园北里，况教曾醉当垆。想芙蓉丛菊，二分明月，蕊女花奴。徐徐。便十年一梦，赢得虚名薄幸无。向平山、重到还怕，见衰草寒蒲。"
    ]
  },
  {
    "id": "adcfe4db47d92ec1d5571aae06b62ebc",
    "title": "西平乐久雨，中秋见月，因忆去年虎阜胜游，用周清真韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "乱雨分秋，浓烟护晚，望远极目偏赊。万顷琉璃，广寒何处，浮云卷尽还遮。",
      "叹杨柳为侬憔悴，蟋蟀为侬凄戚，催寒几阵，西风空庭，湿尽寒沙。",
      "试问琼楼瑶阙，当此夕、何事使人嗟。",
      "啸呼风伯，招寻月姊，桂魄飞来，素影横斜。从今愿、分餐玉屑，长驾金枢，更自左持欢伯，右把婵娟，好待冰壶濯蕣华。",
      "回忆芳时，兰舟同舣，画阁双凭，舞罢霓裳，景色溶溶，教人好觅伊家。"
    ]
  },
  {
    "id": "adcfe4db47d92ec1fdeaa53b04a92f57",
    "title": "六丑 · 同周兼三小饮广陵园亭，因话西泠旧游，偶拈周清真韵寄感",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "见春光又去，肠断处、年年轻掷。堤柳乱飘，双双飞燕翼。掠波无踪。只因狂做病，将颠赚醉，遍粉塘香国。风流何处寻钗泽。浮白红楼，踏青紫陌。准拟受他怜惜。待挑灯剪烛，细语窗槅。",
      "春心寂寂。只唾花袖碧。面叶钿黄，微闻消息。座中顾曲佳客。话旧游苏小，欢情何极。更匆匆、绝缨欹帻。誓今后、怜水怜山，不过远山垆侧。驾扁舟、趁伊潮汐。自思量、惟有凄凉梦，一生值得。"
    ]
  },
  {
    "id": "adcfe4db47d92ec1b68313318464c4e5",
    "title": "夜半乐 · 题元人画韩熙载夜宴图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "当时江左风味，玉笙吹彻，天许轻狂暇。有北海韩郎，才名潇洒。玉鸾视草，铜螭署敕，更闻弟畜徐铉，客呼舒雅。行乐地、歌舞争兰夜。铜盘绛蜡耿耿，芳樽细浪，长鲸倾泻。香雾暖、满堂玉人如画。",
      "宛转搊弦，激昂挝鼓，沉沉月隐花明，鱼脂飘灺。交翠舄、花冠暗中卸。到此不觉，缨绝履遗，良宵无价。那羡南朝官仆射。动君王、恰赢得虎头偷写。看明月、梅岭冈前者。谢公墩畔风流话。"
    ]
  },
  {
    "id": "adcfe4db47d92ec158b6ceebff0f32a4",
    "title": "六州歌头 · 戏作简僮约，效稼轩体",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "僮来语汝，约法告而曹。吾所命，只数事，汝母嚣。记来朝。红药栏干畔，缚棕帚，摩苔石，除菊蠹，移兰盎，早须浇。庭际几头丹鲫，戏蘋藻、粉饵时调。便闲将短竹，扶植美人蕉。弹雀驱枭，莫逍遥。",
      "宜勤应答，捷趋走，护书箧，整诗瓢。燕几侧，博山内，水沉烧，火毋焦。煮茶铛频熟，便蟹眼，听松涛。吾无事，痛饮酒，读离骚。若有客来时候，须涤盏、频进香醪。且抱琴吹笛，长醉侣渔樵。门掩无敲。"
    ]
  },
  {
    "id": "adcfe4db47d92ec18edaaf0198033cbe",
    "title": "宝鼎现 · 广陵清明日，贺天士邀同南郊小饮有赠，用刘须溪元夕词韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "联翩游骑。玉勒踏遍，月楼烟市。漫追寻、雷塘绣瓦，望青帘杏花村底。",
      "春一笑、任群莺满树，却与春光俱醉。怎禁得、画桥暂止。",
      "猛听吹箫声起。遗簪堕珥筹花事。忆少年、情悰如水。",
      "却早见、当垆佳丽。抱银筝、初来北第。香缥缈、扬绣屏罗绮。",
      "风散落红十里。谁怜惜、旗亭游子。看日搅、一帘花碎。",
      "莫道天远蓬山，暂消受、檀牙按指。何问时、翠幰重来，对红蕤怯睡。",
      "赚得个、玉纤整髻。假报金钗坠。还记取、垂柳堤边，摇荡春风影里。"
    ]
  },
  {
    "id": "adcfe4db47d92ec1c9ca6ed098b1ace2",
    "title": "怨朱弦宗梅岑约游红桥，泊舟韩园纪事",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "放桃花画舫寻春。绿水回环，红雨缤纷。嫩柳丝垂，莺簧乍啭，陌头骤起香尘。雷塘何处，小桥流水，弥弥濏濏粼粼。只莺花不改，无数箫声，占断芳晨。伊道紫宫金弹，我道钿筝锦瑟，此恨平分。且试向东风寄语，细与评论。",
      "是谁家、桃叶桃根。鸦黄隐笑，蛾黛留颦。偷傍犀帘，微揎翠袖，的的东邻。明言未实，暗祝方真。又是夕阳斜度，早难道且住为佳，踏遍黄昏。回首千秋索下，猛忆三生石畔，记取腰身。更莫向西园北里，轻掷销魂。"
    ]
  },
  {
    "id": "adcfe4db47d92ec1b923126443fe35d3",
    "title": "三台 · 用琅琊氏事，赠王阮亭三十初度，戏用辛稼轩用陆氏事，送玉山陆令体",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "忆长安握手萧寺，倾倒风流如许。讲毗昙、年少重僧弥，把团扇、名齐法护。连宵过、喜听蝉联语。濯濯见、新桐晨露。两丸髻、对酒清歌，白玉手、谈庄挥麈。向西山、时看爽气，却种此君同住。洒白练、夭矫似惊龙，爱写洛神遗赋。",
      "高舆披鹤氅，广陵路。都争识、神仙风度。芙蓉第、纱帽隐囊，凤凰池、琼林珠树。羡吴苑小令题诗，兰亭右军作序。看车前、赫奕八驺来，更邓禹、笑人何处。便插簪、散帻成高步。封禅书、诵来无误。况庭际、蜡凤叠棋，数公才、又还如故。"
    ]
  },
  {
    "id": "adcfe4db47d92ec173f9174c04394ae2",
    "title": "戚氏 · 辑倚声集将成，复得阮亭新词并简",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "忆青春。年年花发碧阶新。寂寞谁过，倒来家酝自奇芬。尚难忘绮语，抛残口业负诗人。当时红牙翠羽，杨柳外黯自消魂。银管裁将，雪儿唱彻，风吹细语幽纷。便优伶周柳，叱咤辛刘，下笔如神。此日情绪难分。竹扉高掩，寂寞困琴樽。犹自有、华胥可到，玉友相亲。更衍波，挥洒十二龙宾。",
      "吾甘瓠落长贫。孔方交绝，管城相薄，半通难绾青纶。沈郎多病日，赋成雌霓，赖有王筠。况是弹丸脱手，向金壶、点汗走灵㕙。看来丽涌香氛。枕边鸿宾，应博佳人问。斟玉瀣、双鲤传兰讯。诵佳句、曳雪牵云。好破除、碎恨闲颦。怕十年、心事到黄昏。还须自忏，新参丹龠，长守金轮。"
    ]
  },
  {
    "id": "adcfe4db47d92ec175b5b011a249d158",
    "title": "春光好 · 嫩寒",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "垂绣幕，掩金铺。绿窗虚。黛残红敛索人扶，画难如。",
      "春梦非烟非水，春心乍卷乍舒。囗苦叫花花不应，嫩寒馀。"
    ]
  },
  {
    "id": "adcfe4db47d92ec1c2e4d5dbf5d03132",
    "title": "卜算子 · 并头兰，和琅霞韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "九畹傍幽人，曾误灵均死。绿春泛泛笑东风，几朵吴花紫。",
      "缥缈影双飞，黯淡香层倚。移近红楼碧玉阑，着意长看此。"
    ]
  },
  {
    "id": "adcfe4db47d92ec1475c0f29adfdc1c7",
    "title": "虞美人 · 将到家作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "好风吹送蒲帆影。却把前期省。怕伊细数恁归迟。却问牡丹花剩几多枝。",
      "小楼昨夜灯花好。今日归来了。知侬生性爱天涯。便到杜鹃啼罢又离家。"
    ]
  },
  {
    "id": "adcfe4db47d92ec156c92eee2eb7cbe4",
    "title": "浣溪沙 · 别绪",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "何事连宵唱懊侬。双垂斗帐绣芙蓉。凄清晓起怨征鸿。",
      "水驿蓬窗山驿店，夜程霜月晓程风。叮咛有限意无穷。"
    ]
  },
  {
    "id": "adcfe4db47d92ec156c92eee548b3900",
    "title": "浣溪沙 · 别绪",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "香叠红闺瑟瑟稠。鸳鸯瓦冻唤行舟。鸦啼衰柳月如钩。",
      "千里牵情双梦好，一年惜别四时愁。不须频上最高楼。"
    ]
  },
  {
    "id": "adcfe4db47d92ec10c742c72837fde18",
    "title": "水调歌头 · 广陵送李长文学士北还",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "君欲溯河北，我亦渡江东。纵是莺花三月，社燕等秋鸿。九曲池边高会，十五桥头长啸，蜡屐每相从。歌吹竹西路，批抹是春风。",
      "念平生，数知己，莫如公。嵚崎历落可笑，把臂许吴蒙。今日素车白马，当日螭头豹尾，人识紫薇翁。此后平山客，寂寞月明中。"
    ]
  },
  {
    "id": "adcfe4db47d92ec140b6acdff9787c98",
    "title": "菩萨蛮 · 广陵邸中，题书尾寄闺人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "临行耐把归期问。金钱卜信看看近。花事近荼蘼。当归寄一枝。",
      "红衿双燕子。不作传书使。春梦总无凭。还应梦未曾。"
    ]
  },
  {
    "id": "adcfe4db47d92ec140b6acdfebc42cd0",
    "title": "菩萨蛮 · 广陵邸中，题书尾寄闺人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "清明寒食江南路。年年生把花时误。明月听吹箫。虚传廿四桥。",
      "潇潇连夜雨。泪滴那堪数。何事住扬州。偏增无限愁。"
    ]
  },
  {
    "id": "adcfe4db47d92ec140b6acdf2c271711",
    "title": "菩萨蛮 · 广陵邸中，题书尾寄闺人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "芙蓉脸忆珠奁畔。绿螺细写双眉半。此处惯留侬。窗纱日影红。",
      "铜壶清泪水。闷却和衣拥。两地不成眠。春宵剧可怜。"
    ]
  },
  {
    "id": "adcfe4db47d92ec140b6acdfbc61654f",
    "title": "菩萨蛮 · 广陵邸中，题书尾寄闺人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "韶光九十轻抛掷。柔风腻雨无人惜。懊恼大刀头。何时是倦游。",
      "但留颜色好。珍重宜男草。莫更寄征衣。春归侬也归。"
    ]
  },
  {
    "id": "adcfe4db47d92ec10fd36e70dbef5ee7",
    "title": "念奴娇 · 题孙豹人松下抱琴图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "科头箕踞，是西京才子，淮南仙客。碧眼紫髯长啸处，手种龙鳞千尺。听尽隋箫，敲残秦缶，鼓罢邯郸瑟。无弦在膝，便教此意谁识。",
      "惟有明月清风，长林古涧，差可同朝夕。与我周旋宁作我，烂醉还须千日。且住为佳，不如归去，一梦扬州值。先生自笑，吾今四十头白。"
    ]
  },
  {
    "id": "adcfe4db47d92ec15cbed3d3038e3632",
    "title": "壶中天七夕",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "新秋不换，过皇姑渚畔，七襄停织。天上一年如一日，却爱千金时刻。珠露溶溶，银湾耿耿，不怕风涛急。转盼重逢，笑指人间何夕。",
      "便是薄幸灵乌，多情瑞鹊，恩怨天然别。绡阙莫嫌良会少，月寡星孤堪惜。世世生生，长生殿里，夫妇何曾得。痴儿騃女，又向果筵陈乞。"
    ]
  },
  {
    "id": "adcfe4db47d92ec16b814f9a1b2fb0a2",
    "title": "偷声木兰花 · 红桥即事",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "绿杨城外平山路。五里香尘消暖雾。水碧迢迢。溪北溪南出画桥。",
      "酒旗闲向春阴卷。黄鸟一双篱外啭。堤畔人家。风细秋千影半斜。"
    ]
  },
  {
    "id": "adcfe4db47d92ec15b1122f327e14a37",
    "title": "浪淘沙 · 客窗听雨",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "绿柳正飞绵。半是阴天。孤灯和枕不成眠。青火未吹光似豆，故闪风前。",
      "花事正焉然。好景谁怜。客游还到大江边。细雨连宵看皓魄，谁缺谁圆。"
    ]
  },
  {
    "id": "adcfe4db47d92ec1a8df9142b2906224",
    "title": "临江仙 · 云阳道中",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "岸草黏天明还绿，小桃袅袅红浮。一篙春涨上芳洲。橛头船护鸭，丸髻笛呼牛。",
      "好鸟唤晴云影破，随风似叶孤舟。深闺此际想含愁。花明残雨砌，人倚夕阳楼。"
    ]
  },
  {
    "id": "adcfe4db47d92ec14033ec6dcd83b10b",
    "title": "蝶恋花 · 春晓，用大樽韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "荏苒芳时成惜别。待卷虾须，春梦愁轻切。绡帐微风吹半褶。绿杨枝上残星灭。",
      "晓唱玲珑声未绝。郎去迢迢，才过清明节。窗畔丁香愁百结。秭归过处啼难歇。"
    ]
  },
  {
    "id": "adcfe4db47d92ec14aa94afbcbcc257c",
    "title": "鹧鸪天 · 为其年题九青卷",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "绣被携来爱鄂君。柳花衫子藕花裙。听将李尉歌中曲，认作陈王赋里人。",
      "偏宛转，独殷勤。锦裘双梦忆宵薰。扬州小杜能轻薄，曾向筵前乞紫云。"
    ]
  },
  {
    "id": "adcfe4db47d92ec14aa94afb252db7f9",
    "title": "鹧鸪天 · 为其年题九青卷",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "断袖相思未惯经。皇姑河畔指双星。誓如鱼墨浓偏淡，酒到鸦啼醉复醒。",
      "须漫语，且徐听。一声弹做雨淋铃。铜官泼墨如螺翠，更向山头望九霄。"
    ]
  },
  {
    "id": "adcfe4db47d92ec1c702b821d1114464",
    "title": "渔家傲 · 春夜",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "多少游丝飘绣阁。画旗闲却秋千索。翡翠帘垂深院落。春梦恶。金炉篆袅无人觉。",
      "可奈风光今又昨。伤心独对葡萄幄。嫩柳三眠丝正弱。风如削。惜花几度探红药。"
    ]
  },
  {
    "id": "adcfe4db47d92ec131232d79efd23519",
    "title": "风中柳丁未立春日",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "十日新年，才毕椒花家宴。画楼待理残针线。东风有信，吹到深深院。看摇动、鬓边飞燕。",
      "夹道湘帘，无数玉钗金钏。寻春都向铜街转。梅花消息，恰早枝头见。怕春愁、乍添娇面。"
    ]
  },
  {
    "id": "adcfe4db47d92ec1bc70b870fc1fbf0e",
    "title": "青玉案 · 题平望湖画帧",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "江天漠漠飞鸿去。曾忆向、苕溪路。野涨挼蓝谁唤渡。红船乌榜，绿蓑青箬，莺脰湖边雨。",
      "斜川图上烟云暮。千顷波光凌尺素。莫道风波增几许。钓筒茶灶，幡竿鱼磬，便拟从他住。"
    ]
  },
  {
    "id": "adcfe4db47d92ec1eb4d0d783e2c0225",
    "title": "黄钟乐消夏曲",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "碧槛芙蕖隔水遥。绿树阴阴，迎凉初到赤栏桥。鱼子兰浓侵绣带，鹅儿酒薄晕红潮。",
      "珠汗轻沾粉未消。宝袜重收，六铢衫子怯冰绡。阶下流萤飞一点，画眉楼上独吹箫。"
    ]
  },
  {
    "id": "adcfe4db47d92ec1eb4d0d7813cc36a6",
    "title": "黄钟乐消夏曲",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "玉剪双双细语闻。花畔呢喃，微凉压梦思氤氲。琥珀枕寒纹尚涩，琉璃簟滑碧无尘。",
      "宝鸭烟飘银叶温。情绪冥冥，巫山洛浦杳难分。丹的乍施因入月，芫花煮水自湔裙。"
    ]
  },
  {
    "id": "adcfe4db47d92ec1a8211459dea96b48",
    "title": "忆帝京 · 丁未上巳",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "兰亭梓泽曾经处。消受画船箫鼓。水次接流觞，石畔看娇舞。走马杏花堤，烂醉辛夷坞。",
      "且莫道、酒龙诗虎。只一枕、春酲停午。浮白何时，踏青无伴，萧萧竹径销风雨。红萼为谁妍，翠禽相对语。"
    ]
  },
  {
    "id": "adcfe4db47d92ec178efc159095ba38e",
    "title": "师师令 · 丁未社日",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "红深绿浅。恰石栏开遍。拾将百草斗输赢，减春色、花飞一片。细雨社翁飘点点。任东风吹转。",
      "闺人此日停针线。在朱樱庭院。微寒料峭卷湘帘，怕误却、去年归燕。小瓮鹅黄倾几盏。做看花春宴。"
    ]
  },
  {
    "id": "adcfe4db47d92ec1594ad73fb64e1dae",
    "title": "一丛花 · 丁未人日",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "轻寒侧侧下帘栊。细雨乍蒙蒙。盆池浅绉冰初解，便山茶、斜著殷红。四见丁年，几逢人日，万事酒杯中。",
      "银幡凤倚绣花丛。小阁影朦胧。辛盘七种羹方荐，问梅花、点额还空。剪彩为人，缕金作胜，都未见春风。"
    ]
  },
  {
    "id": "adcfe4db47d92ec1907d1e3f0ee07ad4",
    "title": "柳初新 · 丁未清明",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "二十四番花信满。曾几日、春过半。橘花才绽，榆烟又改，野鸟提壶相唤。何处秋千池馆。画旗边、饧箫声缓。",
      "兰叶小舟不见。怅春情、半篙流短。苍髯枝老，绿腰细草，飘散玉钱无算。多少翠襦金碗。奈伤心、莺捎蝶乱。"
    ]
  },
  {
    "id": "adcfe4db47d92ec1ff52d8a249cb9ae4",
    "title": "满江红 · 雨中过唐朕虞饮，却赠，和散木",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "北郭东皋，开三径、伊人静处。何来客、征帆初下，水餐烟语。瓮底老春拼尽倒，槎头缩项还重煮。况朔风，飒飒挟愁来，前山雨。",
      "提壶劝，宾还主。衔杯笑，吾爱女。爱红堆脍缕，绿浮茶乳。四壁惟馀犊鼻在，一樽且博鸱夷古。羡君家，斑管尚生化，闻鸡舞。"
    ]
  },
  {
    "id": "adcfe4db47d92ec1399f57516cf86091",
    "title": "念奴娇 · 焦山次张寰，用坡韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "孝然祠畔，看功名却是，眼前何物。两桨东西浮玉峙，撑得东南半壁。健鹘凌风，神鼍吼雨，浪卷江豚雪。空山屈指，由来处士人杰。",
      "待看瘗鹤残铭，纵横断碣，势涌春潮发。无数龙蛇留石上，都与苍苔磨灭。青玉坞中，碧桃湾里，望海门如发。松阴萝叶，举头又见新月。"
    ]
  },
  {
    "id": "adcfe4db47d92ec10e244b0746799d56",
    "title": "昼锦堂题王阮亭抱琴堂执书图",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "九曲池边，无双亭畔，使君吟眺初回。正见抱琴长啸，卷帙重开。非仙非佛扬州吏，亦诗亦史济南才。堪相对，恰称何郎标格，惟有官梅。",
      "迟回。更何处，题斑管，定应校籍兰亭，此日隐囊小几，遥映水苔。羼提阁里容高坐，渔洋山外许谁陪。前身是，好认玉清仙子，金粟如来。"
    ]
  },
  {
    "id": "adcfe4db47d92ec16b581aa0793aec1a",
    "title": "多丽 · 敬亭山宴集，宿巢云楼，和散木",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "问昭亭、故迹遗留多少。有良朋、青鞋布袜，穿云烂漫寻讨。爱苍霞、翩然放杖，仰层峰、高挂啼鸟。碧瓦朱栏，飞楼涌殿，夜游秉烛，催觞到晓。步荒祠、欲呼谢李，冥冥苍苔悄。凌风去、齐州九点，长空飘渺。",
      "但绝顶翠微未上，夹路苍髯犹小。好重来、追寻奇趣，丹梯那便龙鳞老。蹭蹬归期，安排诗律，破除万事深杯好。更回首、白龙黄鹤，仙迹天南绕。崚嶒处，石耸遗坛，麻姑仙爪。"
    ]
  },
  {
    "id": "adcfe4db47d92ec1a44266f94a44e919",
    "title": "赤枣子 · 忆旧",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "红窈窕，绿参差。小鬟调笑绾青丝。花醉锦屏香雨湿，画桥归去紫箫迟。"
    ]
  },
  {
    "id": "adcfe4db47d92ec1c0d0218078713fa2",
    "title": "南乡子 · 春晚",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "暝色摇人。惺惺小犬吠花阴。香气冷侵帘不卷。红云暖。",
      "宛转春风归路缓。"
    ]
  },
  {
    "id": "adcfe4db47d92ec1039c9f9fac32cfb2",
    "title": "解语花 · 送李云田往吴门迎侍儿扫镜暂还白下，和龚少君韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "吴云不断，楚雨偏神，珍重相怜意。绣帏私倚。乌丝句、偷写樱桃小婢。",
      "学梳时髻。才做出、妮人情思。问何时，持楫相迎，笑看银灯蕊。",
      "寄语鱼笺仔细。但身如弱柳，三眠倦起。泪痕如水。",
      "几番验、都在越罗衫底。为伊屈指。也算得楼中萧史。",
      "更莫教、好梦轻圆，胜业坊前李。"
    ]
  },
  {
    "id": "adcfe4db47d92ec1039c9f9f02c3416c",
    "title": "解语花 · 送李云田往吴门迎侍儿扫镜暂还白下，和龚少君韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "桃花庙口，鹦鹉洲边，谁写离人意。插天剑倚。肯回顾、多少橘奴鱼婢。",
      "黛峰如髻。空目断、骚人遗思。忆当年、汉浦投珠，莫负同心蕊。",
      "一片云浓烟细。想漠漠江天，悲秋顿起。吴山越水。",
      "好收拾、偏贮锦奚囊底。风流举止。应只有萧然图史。",
      "到他时，黄鹤捶翻，都识青莲李。"
    ]
  },
  {
    "id": "adcfe4db47d92ec1ed34cd6812ffaf50",
    "title": "蓦山溪 · 感旧",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "玉鹅桥上，遥映香堤柳。宝髻露红丝，向珠帘、一番携手。半钩罗袜，袅袅步花阴，香脂透。冰肌瘦。暗度银泥袖。",
      "投赠双环，一幅鲛绡绉。楼外月黄昏，试东风、情怀如酒。不堪重说，往事费思量，分离候。休回首。燕子飞清昼。"
    ]
  },
  {
    "id": "adcfe4db47d92ec19198ecd10901faa8",
    "title": "雨中花慢 · 忆旧",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "软玉风情，弄环年纪，曾看柳叶新颦。恰半梳鸦髻，斜插犀簪。曲本偷藏花样，饼茶细啮纤痕。正才离鸳枕，桃花粉颊，细印红纹。",
      "曲阑低衬，锁帐氤氲。花神轻护芳魂。整云纨海棠满绣，豆蔻初薰。莲瓣凤头三寸，菱花螺黛双分。相看无语，徐笼小袖，自整长裙。"
    ]
  },
  {
    "id": "adcfe4db47d92ec13a01ee572aeebd3c",
    "title": "一叶落本意",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "一叶落。将谁托。春花秋叶同飘泊。",
      "花飘妮绣铃，叶飘绕红药。绕红药。留写秦楼约。"
    ]
  },
  {
    "id": "adcfe4db47d92ec16be838fe1ac7f131",
    "title": "遐方怨 · 暗香衣袖",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "笼月影，拂花痕。小凤氤氲。双袖梅花罩淡云。琼楼隐隐欲黄昏。",
      "殷勤锦瑟也，与微温。"
    ]
  },
  {
    "id": "adcfe4db47d92ec120b79599af8c7b8d",
    "title": "天仙子 · 女伴",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "小髻糁糁绾夏云。轻眉淡淡拂秋烟。杏黄衫子藕丝裙。",
      "谁作伴，自成群。笼罩东风满袖曛。"
    ]
  },
  {
    "id": "adcfe4db47d92ec12524617332dc6dc5",
    "title": "生查子 · 戏效小晏体",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "影傍青鸾怯，香趁金猊泄。着意为郎谋，先整龙纹席。",
      "温柔宿暖风，绮艳留香雪。莫待菊花开，吹冷红檐铁。"
    ]
  },
  {
    "id": "adcfe4db47d92ec1b30e29764996f04e",
    "title": "添字昭君怨旗亭偶赠",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "应是渡头桃叶。又拥过江双楫。青溪遗事问当垆。莫愁湖。",
      "应是堤边紫玉。曾照蓬山双烛。越溪遗胜忆朱楼。百花洲。"
    ]
  },
  {
    "id": "adcfe4db47d92ec1378dacbdfae9064a",
    "title": "醉太平 · 护花灯",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "花明月暗。灯微风缓。怕来朝绣幕深馆。失春风一半。",
      "流残绛蜡垂银蒜。须自把、铜虹换。荑手剔来金蕊焕。污兰煤须盥。"
    ]
  },
  {
    "id": "adcfe4db47d92ec1d92ffb157c361d9a",
    "title": "浣溪沙 · 谴梦",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "肠断当年翠玉钩。新来不合强言愁。春风冷透鹔鹴裘。",
      "梦罢始知无梦好，情多暗被薄情留。谁教生长近红楼。"
    ]
  },
  {
    "id": "adcfe4db47d92ec1d92ffb151af26b2b",
    "title": "浣溪沙 · 谴梦",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "花落声中听杜鹃。多情紫玉化成烟。珊珊小影是非间。",
      "无可思量裙簇蝶，不曾容易被裁鸳。今生已结再生缘。"
    ]
  },
  {
    "id": "adcfe4db47d92ec1204a9f9ec38d434f",
    "title": "万里春 · 易朱弦作新操",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "临邛绿绮。何事琴心在里。听侬弹、双凤和鸣，愿萧郎洗耳。",
      "怕桐孙声死。素丝不比朱丝喜。玉纤纤、金凤花痕，向红窗轻理。"
    ]
  },
  {
    "id": "adcfe4db47d92ec14c82fc1e922fb321",
    "title": "眼儿媚 · 答索履",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "莫教挈伴踏微行，剩与印泥量。玉弓月样，宝莲金齿，素足如霜。",
      "而今不重双红屐，画屧做高墙。凤头露湿，鸳踪声细，珍重相将。"
    ]
  },
  {
    "id": "adcfe4db47d92ec1090725f6127842ac",
    "title": "醉乡春折花送邻女",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "春色深深深护。隔著银墙微露。红杏闹，到邻家，寄语邻娃休妒。",
      "叠就双鱼纨素。中有惜花新赋。教收拾，小花篮，黄蜂伶俐随香渡。"
    ]
  },
  {
    "id": "adcfe4db47d92ec1f2a6feb58dde98bd",
    "title": "留春令 · 浣手绣观音",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "昨宵曾梦，慈悲天竺，买将丝绣。把笔先描出庄严，敢掩看、银泥袖。",
      "早挽香云应腻手。向珠泉频漱。一束杨枝在瑶瓶，且安放鹦哥右。"
    ]
  },
  {
    "id": "adcfe4db47d92ec1f989ebfbb9b31b0a",
    "title": "燕归梁 · 答文友见寄韵，时寓荆溪",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "两载飘零作浪游。到处金舟。蝶魂原不为花留。推梦去，又重收。",
      "红楼翠馆予无福。拚他莫莫休休。人愁不肯我言愁。天封我，醉乡侯。"
    ]
  },
  {
    "id": "adcfe4db47d92ec179059b84ad1791ca",
    "title": "惜分飞 · 本意，庚寅夏作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "斑管蓉笺偏楚楚。堪羡香斋绣簿。独自翻花谱。罗衣私学男儿舞。",
      "曾记樗蒲花下赌。邀得卿家薄怒。怜子心头苦。檀郎罪案临风数。"
    ]
  },
  {
    "id": "adcfe4db47d92ec179059b844fed34d7",
    "title": "惜分飞 · 本意，庚寅夏作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "三百签文亲自写。恨被邻娃相惹。莫把红绫扯。簪花学得夫人者。",
      "年年待阙鸳鸯社。多半前生误也。事急相随且。昏黄绣佛持般若。"
    ]
  },
  {
    "id": "adcfe4db47d92ec179059b84b4d1c883",
    "title": "惜分飞 · 本意，庚寅夏作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "春梦阑珊愁老大。惟有相思厮耐。一点青山黛。留待绛炬心休坏。",
      "斗酒长将他顶戴。博得些些盼睐。落下情仇派。五年还却三生债。"
    ]
  },
  {
    "id": "adcfe4db47d92ec179059b84924dae62",
    "title": "惜分飞 · 本意，庚寅夏作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "一朵花铃红豆蔻。闻道玉人消瘦。铜舆重邂逅。约来岁放灯时候。",
      "望郎不见将郎咒。细摺银泥小袖。轻向崔娘嗽。萧郎补过难依旧。"
    ]
  },
  {
    "id": "adcfe4db47d92ec174f1ad56226349ca",
    "title": "寻芳草 · 答索笔",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "应学簪花格。寄一本、茂猗小帖。这银钩、钗股休轻缺。卫夫人、今传说。",
      "便薄首孔肩，更莫把、管城轻亵。寄相思、付庭中桐叶。归来后、泪如漆。"
    ]
  },
  {
    "id": "adcfe4db47d92ec15eb370b7ea157296",
    "title": "玉团儿 · 教鹦鹉语",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "雪衣伶俐乌衣拙。嘱红襟、寄书莫缺。独向金笼，粉郎言语，和伊细述。",
      "八哥教煞声终鴂。费经年、一番剪舌。长锁银环，镇餐松子，叨叨再说。"
    ]
  },
  {
    "id": "adcfe4db47d92ec1b41dc56c487a7da4",
    "title": "少年游 · 答索粉",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "蛾黄淡扫，轻添螺黛，雨湿海棠娇。知侬别后，香奁用尽，小晕露红潮。",
      "双眉斗尽青山小，和恨不成描。待侬归后，何郎馀粉，着意代卿消。"
    ]
  },
  {
    "id": "adcfe4db47d92ec1b41dc56c7489be8b",
    "title": "少年游 · 答索粉",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "小步方停，香车先去，邻舫比前增。欲问还疑，凝思细听，帘内理银筝。",
      "筝声似写离鸿怨，一样妾平生。遮莫风流，红鞭公子，故意赚侬情。"
    ]
  },
  {
    "id": "adcfe4db47d92ec10fcefc665dfd3b87",
    "title": "红窗听易朱弦作新操",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "撚断冰蚕金鸭烬。频惆怅、鸾胶濡尽。针帖重翻寻绛缕，向绣窗搓紧。",
      "雁柱轻勾调凤轸。一般是、红筝锦瑟，落霞声近。冶郎何处，弹与思归引。"
    ]
  },
  {
    "id": "adcfe4db47d92ec1158634680af706fe",
    "title": "鹧鸪天 · 三五女伴",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "小阁香风绉紫绡。女郎三五趁春娇。红幺下子争双陆，尺八低吹和六幺。",
      "知有恨，总无聊。句裁金剪近今宵。东邻姊妹都归去，独把朱唇暖玉箫。"
    ]
  },
  {
    "id": "adcfe4db47d92ec16a28a336bf2cebcb",
    "title": "红窗迥 · 入花丛抓鬓",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "撇小鬟，花径里。怕翠泥潮透，照顾凤头小履。却被花姨调戏。放花梢相抵。",
      "鬟拨难安，飞蓬不理。蝉翼轻施，却向花姨微詈。道自来、整冠避李。怎援侬一例。"
    ]
  },
  {
    "id": "adcfe4db47d92ec1ff938358c0f06379",
    "title": "苏幕遮 · 舟泊沧州，拈旧韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "木兰舟，杨柳树。两不关情，挽宿由天暮。更有上流春草渡。暗笑行人，何事频来去。",
      "往来人，南北路。水宿风餐，半被京华误。蓦忆江南烟月处。按拍传觞，不管城头曙。"
    ]
  },
  {
    "id": "adcfe4db47d92ec1343abe2b701cc3bc",
    "title": "声声令舟泊故城县作",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "收将残照，衬作飞霞。征帆千尺向归鸦。思亲万里，望故苑，被云遮。听风外、城头鼓挝。",
      "身在异乡，为逐客，恨天涯。书行绿树罩黄沙。弹丸黑子，因战后，长荒葭。空留得、三两人家。"
    ]
  },
  {
    "id": "adcfe4db47d92ec108bfe4469f368aa2",
    "title": "洞仙歌 · 舟中夜坐有感",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "半轮金镜，见横空千仞。飘泊韶华叹青鬓。看烧残绛蜡，简点袖痕，筹往事、惟有泪花相赆。",
      "人生无限恨，何事伤心，梦里愁魂暗相趁。便珠楼十二，费尽黄金，人去后，金雁钿蝉难认。只一点、相思仗东风，缄寄与伊行，更谁凭信。"
    ]
  },
  {
    "id": "adcfe4db47d92ec1efd3e79381c97785",
    "title": "金浮图初避人",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "春游去。蝉衫似水。鸦鬓如云，十三年纪。犊车轻、偏向繁华处。栀子帘前，目炫铜街花雨。争奈绣鞭偷觑。",
      "回看阿姊，窃窃多私语。招侬住。微那小步。斜掩轻纨，莫把红潮露。深深祷向青溪庙，抽得签文，难与游郎诉。才信云母屏前，牢护花铃，不放春风度。"
    ]
  },
  {
    "id": "adcfe4db47d92ec180224594a1161ad8",
    "title": "玉蝴蝶 · 有怀",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "记得丽娟当日，花梢年纪，鸦鬓初长。红玉阑干十二，门枕垂杨。只一搦、文犀领扣，刚三寸、绣雀鞋帮。傍窗纱。同尝苦笋，共试甜香。",
      "堪伤。博山炉畔，长斋绣佛，细祷昏黄。世世生生，文鸳锦水莫相忘。写方笺、琉璃砚匣，传密约、蛱蝶花囊。恨无端，千回万转，羞见萧郎。"
    ]
  },
  {
    "id": "adcfe4db47d92ec1bd34246328071e86",
    "title": "水龙吟 · 初夏，舟中感怀，用苏子瞻韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "金台游倦初回，兰舟南望遥天表。千尺征帆，两堤断岸，归心萦绕。波漾轻鲦，岸驱野犊，断烟风袅。问故乡何处，杂花满树，此日莺飞多少。",
      "猛听城头芦管，见皓月、一钩犹小。工愁善恨，装酸捻冷，何时方了。欸乃数声，晚鸦几点，惊飞林杪。且叵罗笑把，樗蒲醉掷任他昏晓。"
    ]
  },
  {
    "id": "adcfe4db47d92ec1f76827621cddb8e1",
    "title": "庄椿岁寿徐坦斋年伯，并寄原一、公肃",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "鹿城绮席初开，气清天郎兰亭节。风飘紫燕，云迥青鸟，笙歌未歇。京陵娣姒，孝穆儿郎，千秋阀阅。羡三珠玉树，凌王铄谢，又早见宫袍曳。",
      "老子胡床高据，对南楼、正谈风月。宫体诗拈，内尊酒赐，语传天阙。绿简裁将，黄庭展罢，屏山香爇。到黑头将军归来，九转才成绛雪。"
    ]
  },
  {
    "id": "adcfe4db47d92ec11cb269712f75c570",
    "title": "绮罗香 · 闺怨",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "礼佛金幢，焚香绮阁，冷落玉温香腻。半掩湘帘，红雨送来花气。教绣婢、花样初描，问厨娘、药方新忌。海棠园、辜负韶华，临风洒尽鲛珠泪。",
      "无言独傍雕栏，奈芙蕖两朵，偏教并蒂。锦水鸳鸯，更向绿蘋游戏。结罗带、杏子单衫，簪宝珀、牡丹新髻。恨银蟾、一点窥人，斜向流黄倚。"
    ]
  },
  {
    "id": "adcfe4db47d92ec11cd281e3cd308a37",
    "title": "大圣乐寿孙节母",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "冰块霜纨，桐阴萧瑟，熊丸荻课。应不数、周礼师传，绛帐女宗，争颂雪满烟萝。有子孙郎斑管擅，看驷马、高车题柱过。他年志，便起居八座，彩舞巍峨。",
      "空庭鹤唳风咽，更绣阁时闻黄鹄歌。只青箱丹卷，琅函贝偈，互听高哦。偕隐无文，陈情有表，此乐家庭事孰多。持樽劝，见鸾腰虎齿，同进金鹅。"
    ]
  },
  {
    "id": "adcfe4db47d92ec1620268688f721b99",
    "title": "沁园春 · 题归元公僧服像",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "汝是何来，宣公后裔，太仆曾孙。见中山绝技，喷成墨雾，洪园异节扫向苍云。才大难施，调高寡和，历落嵚崎可笑人。因底事、着缁衣皂帽，便欲离群。",
      "莫教短笑长颦。且百饮深杯醉不分。任千峰极目，闲愁不断，一身出世，故态犹存。骂鬼文章，吓蛮书檄，一卷离骚酒一樽。还记取、是钓台狂客，栗里遗民。"
    ]
  },
  {
    "id": "adcfe4db47d92ec15915272621d4cd06",
    "title": "薄幸本意，寄怀和韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "妒花风作。凭吹到、红心小阁。恨于今、珠零玉冷，便算笙歌院落。想伊时、前度刘郎，是绛树紫箫权托。恨轻写乌丝，重投翠羽，辜负花间半诺。",
      "难道行云巫女，刚学得、玉清情薄。只一梦春风，半宵秋雨，排演做寒窗消索。氤氲原错。料檀涡蓉帐，配不上、梅花寂寞。无名小鸟，红溜莺餐自啄。"
    ]
  },
  {
    "id": "adcfe4db47d92ec1591527268f65946b",
    "title": "薄幸本意，寄怀和韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "清商歌作。便欲附、临春绮阁。想当时、私称乡里，愿学夫妻村落。算从来、豪侠风流，单只是、书生难托。悔金雀楼中，紫鹅桥畔，多事当初便诺。",
      "独对亭亭小影，不料是、桃花命薄。奈半合双环，断香破镜，怎赋得离情十索。天公不错。道才子多情，这四字、而今且莫。无人深巷，谁向柴扉剥啄。"
    ]
  },
  {
    "id": "adcfe4db47d92ec15915272664a985c8",
    "title": "薄幸本意，寄怀和韵",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "风姨做作。误佳期、花姨耽阁。竟将伊、檀心一片，付与孟婆吹落。料如今、怨粉啼妆，应懊恨、庸奴难托。只三章有罪，两字无情，以此呼予曰诺。",
      "不料补过微之，竟做了、十郎轻薄。这别鸿新操，雕鸾旧调，可入得小窗弦索。伊家自错。问章台杨柳，道轻折、而今更莫。多愁杜宇，一任山花自啄。"
    ]
  },
  {
    "id": "adcfe4db47d92ec1d5498a6c914a9233",
    "title": "摸鱼儿 · 有寄，用林子羽寄张红桥韵，与原体少异",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "澹月轻烟，断桥深巷，可忆当年张绪。玉人来处风敲竹，小玉半开朱户。消魂处。舌绣红酣，琐帐摧私语。横波相许。最怜是、翠袖搊弦，独自歌金缕。伤情路。",
      "碧苑金鸡啼曙。泪落珠衫油污。简点行装看绣簿，惟有断肠诗句。归梦去。恨不得、离魂缩地和卿住。人生最苦。只几个黄昏，轻教断送，永夜潇潇雨。"
    ]
  },
  {
    "id": "adcfe4db47d92ec1215df67315b99aff",
    "title": "惜分飞 · 答索镜",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "长伴犀梳光欲暝。片片碧池应冷。无语看金井。潇湘映出芙蓉景。",
      "一点秋波能作镜。莫向邻娃相并。寄与红楼省。等闲藏却孤鸾影。"
    ]
  },
  {
    "id": "adcfe4db47d92ec1a8209320d9d6da21",
    "title": "定西番",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "无数罥青凝绿，暮鼓急，晚钟轻。把杯横。",
      "一径山寒树静，归鸦噪声。仿佛斜阳影没，见归僧。"
    ]
  },
  {
    "id": "adcfe4db47d92ec1d8d8d2d9a90bd45e",
    "title": "剔银灯",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "我辈风流放荡。当指点、古人多妄。白塔红亭，幽龛别户，不藉重重纱帐。振衣千仞，欲倒就、南湖成酿。",
      "恰喜求羊赓唱。试问取、山川无恙。飞路盘空，长松直上，此际烟霞偏壮。不厌相看，才信得、青莲非诳。"
    ]
  },
  {
    "id": "adcfe4db48d5396f2ec2f766df33dbc2",
    "title": "忆秦娥 · 见《众香词》",
    "authorName": "钱洁",
    "authorId": "adcfe4db48d5396fd1457b72d1457b72",
    "dynasty": "清",
    "content": [
      "凉风急。芭蕉细雨声声滴。声声滴。半床针绣，一灯明灭。",
      "良人远在黔天隔。溪山叠叠愁云湿。愁云湿。鱼书沉杳，雁鸿遥绝。"
    ]
  },
  {
    "id": "adcfe4db48d5396fa4232164f32f9a02",
    "title": "玉团儿",
    "authorName": "钱洁",
    "authorId": "adcfe4db48d5396fd1457b72d1457b72",
    "dynasty": "清",
    "content": [
      "绿杨枝畔莺声细。强临妆、珠帘半启。燕子团风，梨花舞雪，映香侵袂。",
      "园林一带韶华媚。最难堪、病馀憔悴。青鬓慵梳，黛眉著画，和衣重睡。"
    ]
  }
]