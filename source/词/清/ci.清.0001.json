[
  {
    "id": "adcfe4db0584dc02b7335b2821e3e1a9",
    "title": "贺新凉·愚园听南海劳泮撷弹琴，兼示田东生",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "眼界知音少。望茫茫、大千尘海，难赓绝调。两美琴缘湖上合，共印愚园鸿爪。是南海、东山■佼。更有传神阿堵手，萃萍踪、共种王孙草。消夏馆，契怀抱。",
      "江乡非比神仙岛。慕成连、请弹一曲，金徽秋扰。雁落平沙三弄后，空际天风浩浩。知君等、清流人表。鼓吹休明同奏雅，广陵弦、可抵中西宝。求一幅，写生稿。"
    ]
  },
  {
    "id": "adcfe4db0584dc0229ac5b76a5002216",
    "title": "念奴娇·慰悼亡",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "毡炉春小，正霜华蒸透，疏林红叶。海角惊传消息惨，南国夭桃吹折。璧月楼空，天风佩冷，富贵都抛歇。梦回孤枕，镜中潘鬓如雪。",
      "恰遇甲子平头，儿孙舞彩，拟把霞觞洁。断送机声仙袂迥，分却东西鹣鲽。碧玉箫寒，朱弦轸老，终古听呜咽。营斋营奠，黔娄无限凄切。"
    ]
  },
  {
    "id": "adcfe4db0584dc02154effbdeb6b6edd",
    "title": "浪淘沙",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "怅绝可怜宵。夜雨潇潇。晴时又是晚风骄。竹子飕飕梧瑟瑟，乱助商飙。",
      "肮脏海棠娇。身世无聊。梦魂回首故乡遥。多少伤秋离别恨，齐上眉梢。"
    ]
  },
  {
    "id": "adcfe4db0584dc02154effbd5a5bff5a",
    "title": "浪淘沙",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "凉意下虚空。夜正当中。隔窗月色又朦胧。半壁残灯三转柝，一片秋蛩。",
      "心事等飘蓬。幽怨重重。可怜情味可怜侬。碧玉年华容易误，只怪罡风。"
    ]
  },
  {
    "id": "adcfe4db0584dc02154effbd00d09816",
    "title": "浪淘沙",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "秋景十分清。玉漏三更。吹箫故作断肠声。促织不嫌人寂寞，替诉离情。",
      "宛转睡难成。泪眼盈盈。玉颜底事要飘零。南国相思红豆子，记得分明。"
    ]
  },
  {
    "id": "adcfe4db0584dc02154effbde5d53d91",
    "title": "浪淘沙",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "雨洗嫩凉天。秋思谁边。月华如水夜如年。几度销魂人不寐，坐起还眠。",
      "顾影自家怜。容貌空妍。浓欢浅笑总成烟。安得凌霄骑鹤去，重赴游仙。"
    ]
  },
  {
    "id": "adcfe4db0584dc022aa7d4b7146b96d0",
    "title": "金缕曲·赠陆野衲",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "漫把苍翁叩。看茫茫、狼奔豕突，尸居肉走。五百年来文字劫，遍地薰将铜臭。笑衮衮、诸公夸口。经济才华争自诩，任狺狺、狂吠司空狗。吾辈事，休回首。",
      "穷途何处论交友。最相怜、使君与我，多情佳偶。共结青衫千载恨，絮语泪珠盈斗。趁村市、花光如昼。愿贳春醪三百斝，向东风、痛饮眠苔绣。凭蛮触，纷纷斗。"
    ]
  },
  {
    "id": "adcfe4db0584dc027fe6f4b6cf3354b3",
    "title": "贺新凉·题杭县黄龙洞僧汝望溪小照",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "意态雄而杰。战英姿、龙眉豹颈，仙风道骨。世界大千任游戏，小小神通鹘突。随便尔、自由快活。一担云烟一犁雨，化天妆、挂碍都超脱。伸指比，秋中月。",
      "红尘万丈君休跌。问交游、几人青眼，几人热血。重奠玄黄逞光复，幻出花花叶叶。已悟澈、死生寂灭。杯酒独浇赵州土，谢空王、誓守湖山节。且痛洒，金壶墨。"
    ]
  },
  {
    "id": "adcfe4db0584dc02589d689fa03d68e0",
    "title": "贺新凉·青浦徐伯",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "君是和光佛。记灵修、散花净土，莲台重谪。北海论交东方辩，更有西清妙笔。高躅清流争人格。欬吐随风霏珠玉，比才华、邹忌何能匹。疏俊处，待鞭策。",
      "杖家岁月初基积。渐通神、启期三乐，彭篯八百。了却堂前子平愿，好向名山寄迹。且携取、双双游屐。莫问中原争蛮触，访长生、不受轮回厄。敬吹奏，李委笛。"
    ]
  },
  {
    "id": "adcfe4db0584dc027f65e50b537a57cd",
    "title": "金缕曲·吊四川邹容墓",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "真个奇男子。恁青年、一身是胆，首先从事。振笔倡言拍满族，罗列八旗丑史。更痛告、淫威专制。章氏株连缘作序，著书人、坐罪寻欧例。三字狱，折磨死。",
      "扬州十日遭屠记。更难堪、屠疁三次，全城紧闭。足引汉民心愤激，革命昌言起义。造中国、共和时世。烈士身家拚一掷，吊英灵、遗墓华泾里。哀宿草，凄何底。"
    ]
  },
  {
    "id": "adcfe4db0584dc026dc0979dc63e8886",
    "title": "金缕曲·过长沙贾谊宅",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "才大超人表。揽神州、笑谈麈尾，万军尽扫。六策治安忧国志，叹息王孙纷扰。纵流涕、难呼苍昊。小谪三年宦情冷，任群曹、绛灌功名早。留此宅，寄鸿爪。",
      "栖迟我亦长沙道。恨漫漫、西风瘦马，白云天杳。濯锦坊平空怀古，还有心期未了。寻梦影、斜阳衰草。莽荡关河倚楼感，弄瑶琴、敢说知音少。相忆处，耿怀抱。"
    ]
  },
  {
    "id": "adcfe4db0584dc02c034ed95f7d70091",
    "title": "高阳台·哭孝先次儿，此子勤学而贤，乙巳冬仲卒，年十七",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "天上昙云，人间璧月，春华容易消沉。十七雏年，辛劳空豢灵禽。珠圆玉润真如意，奈醴泉芝草，薄质无根。叩苍冥，何处招还，一缕柔魂。",
      "绵绵长抱西河痛，与秋宵怨蟀，迸入哀吟。垂老风怀，那堪涕泪沾襟。尘缘未谢难言达，到海枯石烂，总是伤心。怨声声，落叶寒蝉，空费追寻。"
    ]
  },
  {
    "id": "adcfe4db0584dc02acbaf6e7ec4d0e1b",
    "title": "浪淘沙·哭葛蕙生，次马谏甫韵",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "何处觅琼箫。暮暮朝朝。天长地久总无聊。往事如尘香誓在，雪泮冰消。",
      "心绪卷芭蕉。幽恨难描。黄昏倚枕到通宵。秋夜孤灯人共瘦，残焰摇摇。"
    ]
  },
  {
    "id": "adcfe4db0584dc02c7bef9dcc4f0703a",
    "title": "高阳台·张次溪先生江堂侍学图",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "春鸟嬉晴，秋蛩絮怨，良时闲煞江堂。门掩黎花，空明月照回廊。图书万卷人千古，映芭蕉、绿满前窗。最难忘。负策横经，伴到昏黄。",
      "先生杖履从容甚，仰高山、瑶琴一曲，芝草双行。接叶传薪，全凭邺架曹仓。青年最怕驹光速，愿追随、捧砚焚香。寄清狂。风浴童冠，天地徜徉。"
    ]
  },
  {
    "id": "adcfe4db0584dc0293eabc2b8e2c96cd",
    "title": "满江红·赵竹铭深山猿啸图",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "万壑千岩，怪藤杖、白云高拥。看老树、槎枒枯木，层层凿空。修养惟藏狐豹迹，往来只有神仙种。忽峰腰、夜笑数声猿，山灵动。",
      "丹嶂外，寒泉涌。巫峡下，羁愁重。有愁人听到，寸心澒洞。桓笛三吹无奈恨，祖鞭一舞难为勇。到耳中、听得最分明，朝天耸。"
    ]
  },
  {
    "id": "adcfe4db0584dc0273f485360583f839",
    "title": "水调歌头",
    "authorName": "邹韬",
    "authorId": "adcfe4db0584dc02d1457b72d1457b72",
    "dynasty": "清",
    "content": [
      "光霁两年隔，订约共寻秋。坠欢重儗相续，李郭许同舟。君已尘容销瘦，我更鬓丝憔悴，岁月去悠悠。纵寄色空界，飘泊一沙鸥。",
      "忆俞子，悲笠叟，罥新愁。风摇烛影，还不知、世界浮沤。百岁虚名谁重，万代虚荣无用，死后两边休。为问达观子，何日赏鼋头。"
    ]
  },
  {
    "id": "adcfe4db05b0688480727b424e94233d",
    "title": "锦缠道·将试饶城，舟发东陇",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "挂上轻帆，恰好烟波回首。绿依依、满堤丝柳。扶摇万里长风后。可有鹏程，槎泛通牛斗。",
      "忆临歧送我，白衣携酒。听江城、笛中梅瘦。分襟人、正问归期道。荷芰青时，与荔枝红候。"
    ]
  },
  {
    "id": "adcfe4db05b06884d85fc54dc6cc9589",
    "title": "西江月·夜泊樟林港口",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "浩浩大江东去，迢迢红日西沈。维舟今夜荻花深。诗思一泓清沁。",
      "寂寞三更渔火，苍茫四野蛩音。客途乡梦好追寻。都付海天孤枕。"
    ]
  },
  {
    "id": "adcfe4db05b06884154effbd268cb211",
    "title": "浪淘沙",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "风急展帆高。四面波涛。扁舟一叶等鸿毛。身在浪花飞喷处，湿了征袍。",
      "笑我太雄豪。未许停艘。定来沧海戴灵鳌。此去龙门烧尾也，起凤腾蛟。"
    ]
  },
  {
    "id": "adcfe4db05b068848a266141062dd856",
    "title": "更漏子·舟泊黄冈",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "六篷船，双竹桨。刺入荻芦花港。风笛起，酒帘飘。停桡姑嫂桥。",
      "望城头，连渡口。正好月光明透。寒击柝，夜啼乌。客船人听无。"
    ]
  },
  {
    "id": "adcfe4db05b068842357263dac5a57f2",
    "title": "眉峰碧舟过青山",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "水是秋波送。山是春螺动。行舟回曲近山前，恍入桃花源梦。",
      "雨带烟霞弄。翠压林梢重。相逢无此好湖山，阿谁不爱青岩洞。"
    ]
  },
  {
    "id": "adcfe4db05b06884c3acd6af7828a2a7",
    "title": "摊破浣溪沙双溪水浅，缚筏为舟，路书所见",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "清浅鱼苗出没时。夕阳人负网篮归。输与渔翁名利外，有生涯。",
      "束峡流湍成韵响，隔溪花笑映涟漪。几度安排穿水石，苦篙师。"
    ]
  },
  {
    "id": "adcfe4db05b06884485c9fa65669982f",
    "title": "踏莎行·汤溪道中",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "登陆兼程，离城卅里。生烟真个温泉地。记曾图说火山来，此山有火能煎水。",
      "客路奇观，澄川远致。长桥空际云龙起。问谁鞭石与人行，百年坦道功劳伟。"
    ]
  },
  {
    "id": "adcfe4db05b06884f5b69675344f6336",
    "title": "荆州亭过德风亭",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "万壑千岩回抱。石栈天梯当道。此地握咽喉，可有丸泥能保。",
      "大乱不忧群盗。大旱不忧苗槁。虽是谶碑词，却也情形了了。"
    ]
  },
  {
    "id": "adcfe4db05b068844860bab825ed6f69",
    "title": "清平乐·入饶平城",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "葱茏楼阙。何处无人物。历尽蚕丛连雉堞。当年多少豪杰。",
      "如今衢巷弦歌。武城剑气消磨。报道阳春有脚，五风十雨调和。"
    ]
  },
  {
    "id": "adcfe4db05b068841c2009688c4a4d3c",
    "title": "行香子·破壁处盘梅为百余年物，词以记之",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "疏影黄昏。老去东邻。惜花来此问花神。前生绿萼，今谪红尘。得几多愁，几多怨，几多嗔。",
      "铁骨香魂。慧业灵根。寂无言语对游人。枝头落月，世外浮云。任铅华改，物华变，岁华新。"
    ]
  },
  {
    "id": "adcfe4db05b06884c8317aa2adf18a43",
    "title": "阮郎归·县试得捷，用欧阳修韵",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "骅骝骄到踏香时。乘风天外嘶。一头首出喜扬眉。还家人似飞。",
      "轻烟上，软尘低。堤杨青眼垂。长途不惜雨沾衣。锦标赢得归。"
    ]
  },
  {
    "id": "adcfe4db05b06884f0b4504f92bc7bd0",
    "title": "风入松·宿望海岭僧居",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "满天星斗寺楼钟。门外白云封。禅房寂寞无人伴，一湾月与五更风。莫道销魂未也，凄凄四壁鸣虫。",
      "灯光微颤睡初浓。今夕在山中。梦回自觉萧疏甚，听千岩万壑号松。定有寒林虎下，明朝迹认玲珑。"
    ]
  },
  {
    "id": "adcfe4db05b068843c5a4e78b0faef8d",
    "title": "忆仙姿",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "一曲清歌人瘦。五夜好花开透。小字唤琼娘，香梦不堪回首。",
      "杨柳。杨柳。空自起眠春昼。"
    ]
  },
  {
    "id": "adcfe4db05b06884c8b0297f7259239b",
    "title": "菩萨蛮·八妹校书缠头助赈，填此美之",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "洪流漂出河边骨。侠风吹上瑶台月。妾姓是垂杨。白花侬住乡。",
      "徐娘称妹八。独有须眉戛。惆怅一蟾圆。恤灾卖笑钱。"
    ]
  },
  {
    "id": "adcfe4db05b06884c1b721164bab157a",
    "title": "满江红·同兰史送何星俦之厦门",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "谁赋同袍，匣不住、香城剑气。搔首问、天真无语，狂歌斫地。铁舰竟成笳鼓会，金门应有鱼龙戏。喜当途、函电正交驰，期君至。",
      "工言语，端木赐。和书字，青莲李。寓干戈玉帛，书生戎帅。一路平安如我祝，千秋功业从兹起。挹兰言、舟次表心情，吾归矣。"
    ]
  },
  {
    "id": "adcfe4db05b06884f1acfa8bd78b1330",
    "title": "一剪梅·夜访陆灼文村居有赠",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "断续寒螀断续风。花影青葱。月影朦胧。携筇人过野桥东。健到奚童。满到诗筒。",
      "知有名流陆放翁。君是游龙。我是雕虫。天涯来与印泥鸿。喜绝相逢。愁绝飘蓬。"
    ]
  },
  {
    "id": "adcfe4db05b06884a8ada3e7c163b1a2",
    "title": "一斛珠·杨素秋女士桂兰为织绣诗楼联额，歌以当赉",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "香闺忙到。为郎亲制诗楼号。起来未把双眉扫。放遍园花，那有闲情眺。",
      "缣素不嫌秋色老。纤纤亦擅回文巧。侬家一向无烦恼。琴韵机声，弄与儿曹笑。"
    ]
  },
  {
    "id": "adcfe4db05b068842d1f287f298d76bd",
    "title": "菩萨蛮·次韵答杨仑西",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "随风咳唾珠和玉。归心爱读醒余曲。一卷掷金声。双夸云雁绫。",
      "猗兰难伍草。遁迹江湖老。相约过前溪。穿花醉碧堤。"
    ]
  },
  {
    "id": "adcfe4db05b06884e2568cabee773cf5",
    "title": "离亭燕送王干臣部郎大贞还京",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "两度师船南下。飘拂国旗高挂。浩荡皇恩宣布处，付与桥民佳话。欣道使臣来，博带儒冠闲雅。",
      "地是车牛传舍。人有联骚吟社。海外能谈存古事，礼失而求诸野。惆怅别星轺，珍重采风归也。"
    ]
  },
  {
    "id": "adcfe4db05b06884a1b9865e42a2dd27",
    "title": "望海潮·寄呈邑尊龙赞侯太史朝翊",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "彭泽秋高，河阳春满，者番传遍三饶。待诏当门，尊君环郭，羽毛想像云霄。苏海与韩潮。有丰湖韵事，湘水歌谣。贤吏甘棠，儿童竹马喜今朝。",
      "执鞭愿附词曹。奈风尘老我，何处推敲。西出渭城，南来明月，韶光易把人抛。天外忆王乔。叹谁言河广，曾不容刀。安得望耕亭畔，晨夕许诛茅。"
    ]
  },
  {
    "id": "adcfe4db05b068846301d363194743d3",
    "title": "满江红·李简斋光宇、汪笃甫云、叶谦丞昭遒、恽厚存学基诸观察访余香江，别后寄怀",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "秋入楼台，带一抹、夕阳天畔。君不记、江头寻醉，紫貂能换。旧约已随人老大，新妆又扰肠回断。数名流、赤柱比香山，平分半。",
      "词点铁，双溪看。花解语，愉园唤。有晓风残月，昔时游伴。相见匆匆文酒会，别来怅怅愁丝乱。恨海潮、吹梦到佗城，难登岸。"
    ]
  },
  {
    "id": "adcfe4db05b068847e1c273d3f23715f",
    "title": "重叠金四十自寿，回文",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "酒杯擎向南山寿。寿山南向擎杯酒。诗咏复填词。词填复咏诗。",
      "好花连月皓。皓月连花好。楼上正中秋。秋中正上楼。"
    ]
  },
  {
    "id": "adcfe4db05b0688470fd0aa15cf223fe",
    "title": "重叠金·中秋同家笃初侍讲启辉访日本船津克己领事辰一郎山中，归途口号",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "红尘不到当尼道。山花野草回环妙。秋兴最今宵。有人云外招。",
      "随缘联上国。诗酒萍踪集。归路已三更。多情月伴行。"
    ]
  },
  {
    "id": "adcfe4db05b06884d7d408743b9d215f",
    "title": "明月生南浦八月廿一日克己领事宴余山中，出册索题，即席赠此",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "槐黄八月晴新雨。秋里逢君，爱我填词句。两度山中留小住。心脾凉入松涛语。",
      "裙屐翩翩真漫与。座有神仙，指点蓬瀛去。此日楼台须记取。斜阳芳草连天处。"
    ]
  },
  {
    "id": "adcfe4db05b068847dcff96fb3fb9c35",
    "title": "明月生南浦·黄季熙属缤华女生绣燕菊图，来祝余寿，漫题",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "秋在东篱春未老。燕子飞时，菊有黄花早。第一风光随处好。四时人预凌霜傲。",
      "咏絮才高怜玉小。名重缤华，艺重中华妙。梦雨醒来情自笑。者图写入双溪照。"
    ]
  },
  {
    "id": "adcfe4db05b068840ee44c500eab54b6",
    "title": "明月生南浦·为刘子评题月好眉史照",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "酒国看花花貌众。别有天台，得入迷香洞。一幅秋波临去送。几番惊醒刘郎梦。",
      "同是月眉怜小凤。好是君家，桂是侬家弄。双管拈来情意重。秋风写出婵娟冻。"
    ]
  },
  {
    "id": "adcfe4db05b0688426386f72269f4751",
    "title": "明月生南浦·周仰旦之相、刘少樵扬芬两明经，黄东铭序镛、赖稚恭淑鲁两茂才，同酌于题红室。仰旦即席诗云：十年前到繁华地，今日重来续旧游。风雅香江谁第一，元龙新筑绣诗楼。徵歌选艳百花娇。中有雏鬟字小乔。纵是周郎能顾曲，竟无言语那魂销。燕语莺喉辨不明。回灯添酒夜三更。尊前忽说旧乡话，怎样相逢亦动情。别后寄答二阕，兼怀诸子韩江",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "嫩绿娇红香满座。楼上看花，花里春人可。生怕乔娘眉半锁。恼郎初怯樱桃破。",
      "同是萍踪无定个。或恐钱塘，苏小乡亲我。当夕知音花几朵。相逢莫负韶光过。"
    ]
  },
  {
    "id": "adcfe4db05b0688426386f7232be77ce",
    "title": "明月生南浦·周仰旦之相、刘少樵扬芬两明经，黄东铭序镛、赖稚恭淑鲁两茂才，同酌于题红室。仰旦即席诗云：十年前到繁华地，今日重来续旧游。风雅香江谁第一，元龙新筑绣诗楼。徵歌选艳百花娇。中有雏鬟字小乔。纵是周郎能顾曲，竟无言语那魂销。燕语莺喉辨不明。回灯添酒夜三更。尊前忽说旧乡话，怎样相逢亦动情。别后寄答二阕，兼怀诸子韩江",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "况有荣娘连雪映。错落银桥，桂住蟾宫冷。醉倒玉山谁酩酊。险些来把三生证。",
      "泪上青衫重自省。今日飘离，高会何时更。家在蓝关梅惯咏。分香题到天涯影。"
    ]
  },
  {
    "id": "adcfe4db05b06884860a9720efe25bd9",
    "title": "明月生南浦·潘季展大令元长以其先人峄琴学士衍桐石刻遗诗见贻，奉酬此解，并即寄怀",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "节近重阳风约雨。才喜逢君，又送君归去。襟上酒痕添几许。别来无恙珠江渡。",
      "家有文章传李杜。示我津梁，一卷西湖赋。海角披吟秋又暮。月光不觉眉儿吐。"
    ]
  },
  {
    "id": "adcfe4db05b06884ba85d0ed31ab2864",
    "title": "明月生南浦·题番禺屈翁山先生大均遗像",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "万壑奔涛诗衍派。心在诸陵，未许纲常坏。日月升沈时不再。有人图像流天外。",
      "归死罗浮休也慨。为宦为僧，当是神明代。此际题词来下拜。斧斤偏向班门卖。"
    ]
  },
  {
    "id": "adcfe4db05b068846ba4c1174394cb4f",
    "title": "齐天乐·寄怀龙左臣明经朝辅广西，用姜白石韵",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "离怀梦断江郎赋。醒来尚闻君语。昔日鮀城，今朝象郡，是我新添愁处。凭谁代诉。况唧唧秋声，闷人机杼。海外楼台，那堪此际说心绪。",
      "巴山依然夜雨。奈骊歌唱去，难系桥杵。天末风凉，双溪月落，定有相思同数。新词寄与。好烦却凌波，递书神女。饭颗山头，莫吟诗太苦。"
    ]
  },
  {
    "id": "adcfe4db05b0688439353844e6170a9f",
    "title": "雨淋铃芷云参军神交十载，今秋过港，舟中话旧，次柳屯田韵送君羊城",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "凉秋清切。乍相逢处，谈笑难歇。期君更尽杯酒，河梁执手，匆匆舟发。十载萍缘莫定，见时正悲噎。问此去、何日归来，目断珠江绿波阔。",
      "无人不道伤心别。况凄风、苦雨重阳节。知音落落谁是，当唤汝、是天涯月。好放团圆，应照陈蕃，卧榻悬设。为尚有、千斛愁情，待向徐孺说。"
    ]
  },
  {
    "id": "adcfe4db05b06884b69c05339fcaaaf2",
    "title": "买陂塘自题《双溪词》",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "黯冥蒙、满楼风雨。问谁来吊今古。故家燕子知何在，又值落花春暮。心漫苦。正如梦如烟，缭乱衷情絮。填词觅句。借几个金铃，数声玉笛，哀断江头路。",
      "天涯远，孰是骚坛盟主。萧刘应算同侣。当年香粉依然好，吟到白头宫女。闲坐处。定怨绿啼红，会说玄宗去。人间莫住。便一卷泠泠，还须自爱，野鹤孤云趣。"
    ]
  },
  {
    "id": "adcfe4db05b06884f9e893f2e46688e5",
    "title": "绮罗香·护花铃",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "园卉千重，阑干六曲，色相和鸾差近。小弄轻圆，忙到一宵声紧。已生成、缀玉多情，休再道、司香无分。替东风、著力扶持，几番迢递报花信。",
      "蛛丝斜罩屋角，同是芳心挂处，飘残红粉。寥落知音，说甚空中传恨。恐狂蜂、浪蝶飞来，更燕子、衔将春尽。怅高楼、疑雨孤鸣，梦回须细认。"
    ]
  },
  {
    "id": "adcfe4db05b06884e02ca77f6068ab5f",
    "title": "菩萨蛮·寿蔡竹铭",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "寒松一树冬霏雪。玉缸香衬团圆月。五秩散仙人。风流贺季真。",
      "词华连剑气。未遂平生志。莫漫说飘零。天南多寿星。"
    ]
  },
  {
    "id": "adcfe4db05b06884a81f3c4e91143424",
    "title": "菩萨蛮·留别赞公，用宋芸子韵",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "秦城雁断风声恶。客中姜被连宵薄。此恸岂寻常。休教涕泪长。",
      "平原人绣线。情重和愁惯。生佛万家怜。散饶青一天。"
    ]
  },
  {
    "id": "adcfe4db05b068849b02ba6d2d294475",
    "title": "菩萨蛮",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "鸿泥印遍寒嶂叠。照人千里耕台月。相见说诗稀。风流经品题。",
      "问琴词一曲。赐与迦陵读。五鼓恼城楼。翻添离别愁。"
    ]
  },
  {
    "id": "adcfe4db05b06884e08f44646b4d72b0",
    "title": "金缕曲·凤公赠词，原韵寄答",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "月又团圆矣。怅分离、双溪我去，自家田里。世事繁华容易过，空向阑干独倚。尚记取、粉痕脂腻。调寄巫山云一片，镇无聊、带醉三眠起。愁满处，似春水。",
      "如公今日心同悴。走风尘、鮀江棹远，凤城车敝。海内词宗存几辈，凄绝广陵散弃。剩两个、吟身天地。已时光韬连晦养，问谁来、桀犬将尧忌。珍重也，凭书几。"
    ]
  },
  {
    "id": "adcfe4db05b068848b3a2be2cd4cb5a1",
    "title": "虞美人·怀家育卿",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "廿年落拓名心碎。满眼伤时泪。海隅同调问何人。惨绝雨亭宿草在孤坟。",
      "平生不惯轻然诺。与世无交错。青灯黄卷案头埋。便有千回滋味个中来。"
    ]
  },
  {
    "id": "adcfe4db05b0688486b9120260698749",
    "title": "虞美人",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "年时我亦飘离去。都为尘缘误。寄声珍重到君无。不见雁儿来答一封书。",
      "依然顾影同伤命。知己愁难讯。天涯何惜尽情啼。只有青衫红袖两双凄。"
    ]
  },
  {
    "id": "adcfe4db05b06884a1d16588d990bf21",
    "title": "蝶恋花·邓娘花鸟绣本，感题二阕，并柬凤公",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "开到荼蘼春尚早。柳线秧针，辛苦闺人了。指上粉痕香又渺。黄花有梦黄魂绕。",
      "没个团圆明月照。侬却怜伊，伊却怜侬少。尽日莺啼兼燕笑。枝栖切莫将人恼。"
    ]
  },
  {
    "id": "adcfe4db05b06884a1d16588c4528345",
    "title": "蝶恋花·邓娘花鸟绣本，感题二阕，并柬凤公",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "莫计留春春欲暮。恻恻东风，占了颓红路。正是海棠初睡妒。化为蝴蝶寻香去。",
      "楚楚明妆连翠羽。满地相思，鸟也低头语。六角锦屏丝万缕。人间何处无愁绪。"
    ]
  },
  {
    "id": "adcfe4db05b06884828817a1ebea027e",
    "title": "采桑子·寄题潘兰史山塘听雨图四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "软尘才踏京华路，谁似潘郎。又历山塘。消受江花七里香。",
      "湖烟湖雨迷离处，不见金阊。分付垂杨。绾取船灯入睡乡。"
    ]
  },
  {
    "id": "adcfe4db05b06884828817a1963e10e7",
    "title": "采桑子·寄题潘兰史山塘听雨图四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "梦回真个销魂也，一叶舟飘。寒怯珠跳。徙倚篷窗听晚潮。",
      "姑苏自古风流地，同是兰桡。玉漏迢迢。可有吴娘伴寂寥。"
    ]
  },
  {
    "id": "adcfe4db05b06884828817a103ef735a",
    "title": "采桑子·寄题潘兰史山塘听雨图四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "相思再要图红豆，肠断天涯。人在谁家。一夜风横雨又斜。",
      "情知前事都成梦，应记琵琶。面掩桃花。眼底分明隔馆娃。"
    ]
  },
  {
    "id": "adcfe4db05b06884828817a19c2e33a6",
    "title": "采桑子·寄题潘兰史山塘听雨图四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "羡君短簿名同重，好剪吴淞。汗漫游踪。飞到寒山半夜钟。",
      "画中来写迦陵意，问讯征鸿。何日归篷。瘦了梅花又一冬。"
    ]
  },
  {
    "id": "adcfe4db05b06884bd044f0f372defb9",
    "title": "满江红·哭萧琼山二阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "回首西园，是昔日、我曾游处。还记得、连床竟夕，有诗联句。绿蚁一杯天欲雪，红葳四壁花如雨。问东风、何事太猖狂，催春去。",
      "茹科也，孙山赋。棘闱也，伤迟暮。共药王禅院，懒残煨芋。十载难知良相业，再来易变徐君墓。惹行人、谶说洗心泉，泉台路。"
    ]
  },
  {
    "id": "adcfe4db05b06884bd044f0f30bc2add",
    "title": "满江红·哭萧琼山二阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "涕泪千行，为汝也、怆怀而语。倘异日、再生尘世，莫为商贾。百万朱提供债尽，诉天搔首天能恕。愿当途、观过便知仁，怜伊处。",
      "七旬母，应愁苦。痴儿女，应悲楚。想萧条身后，一寒如许。自古英雄天纵去，怪他偏与残棋主。问奸人、席卷又何心，增侬恼。"
    ]
  },
  {
    "id": "adcfe4db05b068842eabdb0f27b116a4",
    "title": "忆秦娥",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "风花雪。重来不见香城月。香城月。团圆有限，此生长缺。",
      "彩云已化随蜂蝶。秋波一转依然别。依然别。销魂渡口，谁家桃叶。"
    ]
  },
  {
    "id": "adcfe4db05b0688486b91202bf9c5b89",
    "title": "虞美人",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "姑苏泛酒人归日。香梦还相忆。一枝秾艳是芙蓉。才涉秋江来采去匆匆。",
      "腰缠十万休夸也。风月原无价。好花如旧隔横塘。不道年时城郭已沧桑。"
    ]
  },
  {
    "id": "adcfe4db05b068843506cca37a4d1938",
    "title": "貂裘换酒同抱香又农拍照，题送抱香之行",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "解事离亭柳。甚长条、系他小住，更酣杯酒。踪迹天涯无定处，惟有须眉依旧。问孰可、才华论斗。诗思如潮愁如海，算宣城、骨比梅花瘦。伯鸾也，知言否。",
      "因缘好与君参透。笑三人、前生秦七，前生黄九。一寸相思双雪鬓，我又多情红豆。莫负此、临歧清昼。老去江关兰成笔，幻烟云、都付吴娘绣。嘶骑矣，兹挥手。"
    ]
  },
  {
    "id": "adcfe4db05b0688449a5d3bfe691f552",
    "title": "满江红·答刘伯端原韵",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "同病于今，休再问、故园春色。有几度、鹤唳惊传，鹃啼呜咽。绿到蘼芜归未得，青生荆棘何曾歇。共怜伊、东望路漫漫，无区别。",
      "尘土梦，谁安息。汹涌事，如秋汐。正凉风天末，杜陵怀白。逐客三更梁上月，关心千里程门雪。化寒螀、遍地作微吟，声悽切。"
    ]
  },
  {
    "id": "adcfe4db05b0688409b4b16976fa4ec2",
    "title": "摸鱼儿·家藏岭南三先生墨迹，感题其后",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "展寒窗、几行细认，前朝书妙如许。翁山元孝纵横笔，添个药亭仙侣。吾与汝。叹影事成尘，今日相怜处。新愁似絮。只断幅残编，晦明共对，斗室论风雨。诗中趣。",
      "绝好传神毫楮。离忧半又词语。人间轮转兴亡局，身世飘零无主。弹指去。想此后名流，更有谁千古。当年邝露。记绿绮藏来，死生同抱，一曲最心苦。"
    ]
  },
  {
    "id": "adcfe4db05b0688439b1accd3d0fcfea",
    "title": "明月生南浦明顺德陈岩野先生邦彦遗像",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "弟死师门臣死主。变乱相从，陷阵摧锋去。一幅禺珠愁日暮。无人会得图中语。",
      "弹指残棋今似古。只少纲常，反道先生苦。欲起忠魂来问汝。滔滔天下何胜诉。"
    ]
  },
  {
    "id": "adcfe4db05b06884455b8bb22a9be55c",
    "title": "虞美人·明顺德陈独漉先生恭尹遗像",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "遥知白发添如许。心事翁山与。风潇雨晦匣中鸣。愿作剑童来此侍先生。",
      "离忧古色衡湘句。压倒词场去。爱瞻遗老铸金身。恰有杜鹃时节寄图人。"
    ]
  },
  {
    "id": "adcfe4db05b06884005037a228c890f7",
    "title": "大江东去明琼山邱琼台先生浚遗像",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "琼台名字，其文章经济，妇孺皆识。事业早承贤母训，移孝作忠王国。位备三孤，峰连五老，福更能消得。曲江同溯，岭南人物生色。",
      "堪叹异代萧条，遗容尚在，保守谁家力。磁碗玉簪牙笏好，手泽依然无失。礼乐云亡，衣冠成古，不道如今日。西山真学，后来留此矜式。"
    ]
  },
  {
    "id": "adcfe4db05b068848d4969c1314aed9c",
    "title": "大江东去·明琼山海刚峰先生瑞遗像",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "先生刚者，乃乾坤正气，自来难得。耻作声诗邻小道，文字鬼神能泣。两策平黎，一棺待罪，风骨何奇特。拜观遗像，须眉如见畴昔。",
      "多谢御史张郎，伤心吊古，珍重贻颜色。几辈高车连驷马，知否葛帏清极。不是痴狂，直凭忠爱，千载论臣则。奸雄瞻此，至今犹夺其魄。"
    ]
  },
  {
    "id": "adcfe4db05b068840bbbbd9fca57e85e",
    "title": "大江东去·明南海邝湛若先生露书扇",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "伯鸾高谊，似翩翩浊世，六如唐子。海雪人归无处认，剩有文章而已。示我新词，爱他豪兴，绝妙泥金纸。慨然投赠，保存三百年矣。",
      "遥想历境燕齐，曳裾吴楚，遗迹岑蓝市。天上玉麟羁不住，浩气争来锋底。明季多才，若论风度，期近青莲李。一琴何重，都成千古知己。"
    ]
  },
  {
    "id": "adcfe4db05b06884a8534408f1bfadfb",
    "title": "大江东去·番禺居少楠先生溥遗稿题词",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "斯人著作，正终身坎壈，乃能如此。莫笑狂生难近也，世上真狂有几。仰屋愁穷，长门赋值，豪赠当炉妓。天生才调，千金散尽来耳。",
      "想见昔日临池，屈香宋艳，名下无余子。一此怀中投桂去，落落谁堪知己。憎命文章，依人剑铗，不改心如水。于今论定，公卿输与寒士。"
    ]
  },
  {
    "id": "adcfe4db05b06884bd28a41005ec034f",
    "title": "大江东去·卅家尺素题词",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "鲤鸿迢递，有东西南北，一时贤者。廿载交游期道义，富贵非吾知也。雪立门高，诗敲榻短，香岛传佳话。裒然成帙，琼琚谁比声价。",
      "况兼纸上云烟，毫端月旦，字字关文化。人自平权他敬让，礼学宣尼拜下。折戟沉沙，灵犀点世，冥晦鬼神诧。五羊屈指，海山同此风雅。"
    ]
  },
  {
    "id": "adcfe4db05b06884c3bd4f0e5d455058",
    "title": "大江东去·伯端以词见示，原韵和之",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "东皇太恝，任匆匆花落，更随流水。绝好韶光容易了，寂寞莺俦燕侣。燕自呢喃，莺还踯躅，未忍抛侬去。恍然如梦，梦中犹记词语。",
      "尚有前度刘郎，重提往事，说向神仙住。欲问人间何世也，却被尘缘相负。依旧绯桃，不逢崔护，幻景无凭据。漫伤迟暮，一春同此情绪。"
    ]
  },
  {
    "id": "adcfe4db05b06884ec1dfa417fc97402",
    "title": "大江东去",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "紫云已杳，听千呼万唤，无情堪恼。旧日欢娱俱泯灭，不管天荒地老。十丈香尘，六街金粉，过眼何曾好。繁华如此，从今悔恨偏早。",
      "也算人去楼空，情根慧业，错种红心草。惆怅堂前双燕子，几许衔泥重到。鸟亦惊春，花能溅泪，落尽凭谁扫。与君憔悴，为他心事绵渺。"
    ]
  },
  {
    "id": "adcfe4db05b06884577125580d3029b4",
    "title": "浣纱溪·自题立照，用伯端韵",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "欲上浮图第七层。最无凭藉也能凭。禅机参透不须嗔。",
      "慧业证成身后果，丹心照彻佛前灯。厌伊哀乐日侵寻。"
    ]
  },
  {
    "id": "adcfe4db05b0688488a36bb9f6a7d01b",
    "title": "浣纱溪",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "破帽蹇驴逐锦鞍。也如饥客眼长寒。尘中谁识酒肠宽。",
      "独立苍茫怜色相，空空难拾旧时欢。菩提自在任人看。"
    ]
  },
  {
    "id": "adcfe4db05b068846369c3e413068f16",
    "title": "蝶恋花·题美人背镜图",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "缕雪成肤云作髻。摇曳腰支，倚向菱花里。为妒惊鸿双影丽。含情不道伊名字。",
      "试唤回眸添妩媚。又背檀郎，辜负金莲细。好化荷珠来叶底。圆翻面面俱如意。"
    ]
  },
  {
    "id": "adcfe4db05b06884a18b5d6102f9bb8c",
    "title": "蝶恋花·和伯端韵",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "红杏梢头花几许。一夜东风，吹落苍苔去。燕子衔归浑自语。闷人又是潇潇雨。",
      "十二楼高谁住处。寒食青骢，记得来时路。欲觅彩云同买醉。恐伊惹起伤春泪。"
    ]
  },
  {
    "id": "adcfe4db05b0688478d176650e7da71f",
    "title": "菩萨蛮·答伯端香江春日杂咏四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "红楼近水环三面。风光未许寻常见。几度绣帘垂。春深燕子知。",
      "阑干何屈曲。倚上人如玉。翠色接眉弯。隔江无数山。"
    ]
  },
  {
    "id": "adcfe4db05b0688478d17665e151b3fc",
    "title": "菩萨蛮·答伯端香江春日杂咏四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "游人尽说公园好。白头才子游人笑。三月踏青时。穿花引蝶儿。",
      "衣香和影瘦。坐到黄昏候。不忍放春回。啼痕怜著伊。"
    ]
  },
  {
    "id": "adcfe4db05b0688478d176652a0855fe",
    "title": "菩萨蛮·答伯端香江春日杂咏四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "杨花朝落愉园径。秋千暮上墙头影。门外逐香车。鞭丝夕照斜。",
      "当时觞咏地。往事休提起。风月自年年。诉春春可怜。"
    ]
  },
  {
    "id": "adcfe4db05b0688478d176656594cb58",
    "title": "菩萨蛮·答伯端香江春日杂咏四阕",
    "authorName": "陈步墀",
    "authorId": "adcfe4db05b06884d1457b72d1457b72",
    "dynasty": "清",
    "content": [
      "石塘塘水如油绿。鸳鸯好梦还双宿。有梦莫惊醒。凭他好处行。",
      "放歌宜纵酒。十里灯如昼。珍重语刘郎。春归思故乡。"
    ]
  },
  {
    "id": "adcfe4db05df1d87136910c1dcf6be17",
    "title": "百字令病怀",
    "authorName": "丁采芝",
    "authorId": "adcfe4db05df1d87d1457b72d1457b72",
    "dynasty": "清",
    "content": [
      "露华侵晓，酿春寒种种，动人愁绝。底事三更眠不稳，窗外雨声凄切。细数铜壶，频添绣被，兽碳红炉灭。心情无那，不知还向谁说。",
      "况是十载离家，半生作客，入世遭磨折。辛苦好偿儿女债，赢得病怀如结。梦绕青门，枕凝红泪，瘦影横残月。晨鸡三唱，醒来又听檐铁。"
    ]
  },
  {
    "id": "adcfe4db05df1d874a9af743636c723f",
    "title": "浪淘沙·重读生香馆诗词题后",
    "authorName": "丁采芝",
    "authorId": "adcfe4db05df1d87d1457b72d1457b72",
    "dynasty": "清",
    "content": [
      "开卷便生怜。好句如仙。玉钗敲断梦难圆，如此韶华如此过，那得延年。",
      "底事不成欢。月夕花天。怀人题遍衍波笺。个里伤心人不晓，说也凄然。"
    ]
  },
  {
    "id": "adcfe4db05fe6578a690a45d6265d7f3",
    "title": "望江南四时词",
    "authorName": "吴娟",
    "authorId": "adcfe4db05fe6578d1457b72d1457b72",
    "dynasty": "清",
    "content": [
      "江南好，柳色绿如烟。处处芳菲都是锦，村村红紫漫争妍。",
      "春暖艳阳天。"
    ]
  },
  {
    "id": "adcfe4db067943b4b0b225e41815a3e8",
    "title": "满庭芳·用徐君宝妻韵见谭献《箧中词》",
    "authorName": "郑蕙",
    "authorId": "adcfe4db067943b4d1457b72d1457b72",
    "dynasty": "清",
    "content": [
      "三月烟花，二分明月，香车陌上如流。变来今日，犀甲带吴钩。何日王师雨洗，长驱入、迅扫貔貅。危城里，天荆地棘，不是等闲愁。",
      "长淮三百里，回头一笑，梦也休休。幸分飞两地，翻谢河洲。自顾此生安寄，问前生，著甚来由。只馀得，青磷碧血，何处十三楼。"
    ]
  },
  {
    "id": "adcfe4db068ff926697a2c579c906682",
    "title": "蝶恋花·吊邻姬",
    "authorName": "吴湘（若耶）",
    "authorId": "adcfe4db068ff926d1457b72d1457b72",
    "dynasty": "清",
    "content": [
      "枕冷衾单如未嫁。虚度春宵，减却千金价。薄命桃花将绽也。一朝风雨檐前谢。",
      "挨尽凄凉多少夜。凤去楼空，寂寞应堪怕。环佩珊珊何日下。妆台闲剩菱花架。"
    ]
  },
  {
    "id": "adcfe4db06cd5c2f663f34bae4844c95",
    "title": "金缕曲·丁未五月归国旋复东渡却寄沪上诸君子",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "appreciation": "此词作者以“瀚海飘流燕”自喻，抒发对国事的感慨。上片“依依难认，旧家庭院”，写作者东渡归来时的心情。“年时芳俦”至“泪如线”写当年变法同伴像“差池双剪”的燕子，“相对向”无限凄怨。下片抒发感慨，含蓄蕴藉，语意双关。",
    "content": [
      "瀚海飘流燕，乍归来、依依难认，旧家庭院。惟有年时芳俦在，一例差池双剪。相对向、斜阳凄怨。欲诉奇愁无可诉，算兴亡、已惯司空见。忍抛得，泪如线。",
      "故巢似与人留恋。最多情、欲黏还坠，落泥片片。我自殷勤衔来补，珍重断红犹软。又生恐、重帘不卷。十二曲阑春寂寂，隔蓬山、何处窥人面？休更问，恨深浅。"
    ],
    "annotation": [
      "丁未：光绪三十三年。梁启超于戊戌变法失败後，逃往日本。越九年（丁未）归国，其时国事日非。次年再度东渡，是年光绪帝病死。",
      "瀚海：浩瀚的海。周美成《满庭芳》词：「年年，如社燕。飘流瀚海，来寄修椽。」",
      "俦：同辈之人。",
      "差池双剪：燕尾如剪。《诗》：「燕燕于飞，差池其羽。」",
      "已惯司空见：即司空见惯。唐刘禹锡为苏州刺史，李司空绅罢镇，慕禹锡名，邀饮，命妓侑酒，刘于席上赋诗云：「高髻云鬟宫样妆，春风一曲杜韦娘。司空见惯浑闲事，断尽苏州刺史肠。」",
      "断红：指落花。",
      "十二曲阑：费氏宫词：「锁声金掣阎门环，簾捲真珠十二栏。」阑，通「栏」。",
      "蓬山：即蓬莱，神山名。"
    ]
  },
  {
    "id": "adcfe4db06cd5c2f73f48536e2a616d9",
    "title": "水调歌头",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "拍碎双玉斗，慷慨一何多！满腔都是血泪，无处着悲歌！三百年来王气，满目山河依旧，人事竟如何？百户尚牛酒，四塞已干戈。",
      "千金剑，万言策，两蹉跎。醉中呵壁自语，醒后一滂沱。不恨年华去也，只恐少年心事，强半为销磨。愿替众生病，稽首礼维摩。"
    ],
    "translation": "（气愤地）一把拍碎精美的玉斗，胸中慷慨难平，！悲哀啊，处处是血泪，何处去诉说！满清三百年王气如今要走到头了吗？山河依旧，人事却已全非！人人沉浸在苟且的和平中，祖国却已四面刀兵。\n国家的文治武功，已完全落后列强。我喝醉酒对着墙自言自语，醒后又滂沱大哭。年华老去，我无所谓，只是自己年轻时的抱负和理想，却都还也没实现，让人心有不甘。祈求佛祖，能以我的疾病甚至死亡，换取众生的觉醒！",
    "annotation": [
      "玉斗：鸿门宴时，亚父范增因项羽没有杀掉刘邦而生气的将张良送的双玉斗扔在地上。",
      "百户：古代朝廷庆典，百户聚会，饮酒欢庆。",
      "“千金剑，万言策”句：表明自己拥有文韬武略，却无处施展。",
      "“只恐少年心事，强半为消磨”句：害怕豪情壮志随年华流逝而减退，壮志难酬。",
      "维摩：维摩诘，是毗耶离城中一位大乘居士﹐和释迦牟尼同时。"
    ]
  },
  {
    "id": "adcfe4db06cd5c2f037be2605ce01f13",
    "title": "台湾竹枝词",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "郎捶大鼓妾打锣，稽首天西妈祖婆。今生够受相思苦，乞取他生无折磨。"
    ]
  },
  {
    "id": "adcfe4db06cd5c2f037be26074030664",
    "title": "台湾竹枝词",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "手握柴刀入柴山，柴心未断做柴攀。郎自薄情出手易，柴枝离树何时还。"
    ]
  },
  {
    "id": "adcfe4db06cd5c2f037be260d33e158a",
    "title": "台湾竹枝词",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "教郎早来郎恰晚，教郎大步郎宽宽。满拟待郎十年好，五年未满愁心肝。"
    ]
  },
  {
    "id": "adcfe4db06cd5c2f037be260cc5db189",
    "title": "台湾竹枝词",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "绿阴阴处打槟榔，蘸得蒟酱待劝郎。愿郎到口莫嫌涩，个中甘苦郎细尝。"
    ]
  },
  {
    "id": "adcfe4db06cd5c2f037be2607563f1eb",
    "title": "台湾竹枝词",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "韭菜花开心一枝，花正黄时叶正肥。",
      "愿郎摘花连叶摘，到死心头不肯离。"
    ]
  },
  {
    "id": "adcfe4db06cd5c2f037be2604adf4b3d",
    "title": "台湾竹枝词",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "相思树底说相思，思郎恨郎郎不知。树头结得相思子，可是郎行思妾时？"
    ]
  },
  {
    "id": "adcfe4db06cd5c2f3733d5a75bcbe015",
    "title": "满江红·赠魏二",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "如此江山，送多少英雄去了。又尔我蹋尘独漉，睨天长啸。炯炯一空余子目，便便不合时宜肚。向人间一笑醉相逢，两年少。",
      "使不尽，灌夫酒。屠不了，要离狗。有酒边狂哭，花前狂笑。剑外惟余肝胆在，镜中应诧头颅好。问匏黄阁外一畦蔬，能同否。"
    ]
  },
  {
    "id": "adcfe4db06cd5c2f1749ee1e198b1cf3",
    "title": "六丑",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "听彻宵残雨，正帘外晓寒衣薄。莫道春归，便浓春池阁，已自萧索。问岁华深浅，愔愔桃叶，在旧时栏角。繁红斗尽无人觉。待解寻芳，东风已恶，欢期未分零落。尚曲墙扶绕，频动春酌。",
      "情怀如昨。只休休莫莫，似水流年，底成飘泊。故枝犹缀残萼，又蜂衔燕蹴。乍欺怯弱，愁对汝自扃深閤。却不奈一阵轻飙无赖，送敲垂幕，感啼鸟未抛前约。向花间道不如归去，怕人瘦削。"
    ]
  },
  {
    "id": "adcfe4db06cd5c2ff02891a43e85a8af",
    "title": "采桑子",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "沈沈一枕扶头睡，直到黄昏。犹掩重门。门外梨花有泪痕。",
      "薰篝萧瑟炉烟少，不道衣单。却道春寒。丝雨蒙蒙独倚栏。"
    ]
  },
  {
    "id": "adcfe4db06cd5c2fee7e1577d596be36",
    "title": "谢秋娘",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "休轻别，别易见时难。燕子不归春寂寂，恨烟颦雨杏花寒。",
      "小立已黄昏。"
    ]
  },
  {
    "id": "adcfe4db06cd5c2f154effbd25d7fa65",
    "title": "浪淘沙",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "燕子旧人家。枨触年华。锦城春尽又飞花。不是浔阳江上客，休听琵琶。",
      "轻梦怕愁遮。云影窗纱。一天浓絮太亏他。镇日飘零何处也，依旧天涯。"
    ]
  },
  {
    "id": "adcfe4db06cd5c2f4b29b6a115aa80ac",
    "title": "鬲溪梅令次韵孝通",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "凄凉花事一春迟。苦寻思。袖口香寒摘得最繁枝。江南持与谁。",
      "溶溶微月浸愁漪。夜寒时。一迾梦烟愁雨我怜伊。春阑花未知。"
    ]
  },
  {
    "id": "adcfe4db06cd5c2fab841467156dc193",
    "title": "蝶恋花·二阕",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "曾是年时行乐处。典尽貂裘，日日如泥醉。醉别西楼醒不记。马头犹作香奁语。",
      "一霎人天成影事。剑魄琴魂，添得凄凉意。知否双文挑锦字。当时月照人无寐。"
    ]
  },
  {
    "id": "adcfe4db06cd5c2fab84146782668e5b",
    "title": "蝶恋花·二阕",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "我亦兰成憔悴久。泪泫长条，孤负章台柳。十万护铃金字咒。东风无力春消瘦。",
      "门巷枇杷还似旧。锦瑟年华，得似当时否。赢得一池春水绉。泪痕狼藉青衫袖。"
    ]
  },
  {
    "id": "adcfe4db06cd5c2f3afd1923bb625cd4",
    "title": "扬州慢·送江逢辰归山",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "战鼓摧心，征尘涴泪，乾坤无限秋声。望青山一发，又商略归程。问摇落天涯倦客，十年尘梦，可也苏醒。念故山兰蕙，背人一样凄零。",
      "罗浮西去，有年时游屐曾经。算醉眼看云，冷肠漱石，彀遣今生。便拟诛茅天外，任人间憔悴兰成。怕劫灰无赖，等闲惊起山灵。"
    ]
  },
  {
    "id": "adcfe4db06cd5c2f788951ce6ff326a5",
    "title": "菩萨曼",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "枣花帘底熏香坐。新年添个闲功课。镇日苦咿咿。背郎奁体诗。",
      "不知缘底事。怕读相思字。蓦地问归程。背人双泪荧。"
    ]
  },
  {
    "id": "adcfe4db06cd5c2fe429ae79518d484c",
    "title": "如梦令",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "昨夜东风还又。春水一池吹绉。飞絮满天涯，可是燕归时候。",
      "消受。消受。六曲药栏携手。"
    ]
  },
  {
    "id": "adcfe4db06cd5c2fb008b6ebd2abc9f5",
    "title": "蝶恋花·三阕春尽感事送归者",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "刻意留春春不住。杜宇声声，抵死催人去。絮影迷漫芳草渡。天涯那是春归路。",
      "一缕闲情无著处。落尽荼蘼，几点清明雨。莫唱方回肠断句。世间只有情难诉。"
    ]
  },
  {
    "id": "adcfe4db06cd5c2fb008b6ebb21edeca",
    "title": "蝶恋花·三阕春尽感事送归者",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "毕竟和卿干甚事。未到中年，哀乐先如许。寂寂庭芜春满地。海棠那识人蕉萃。",
      "一霎斜阳搀暮雨。絮絮阴晴，天亦无凭据。花自不言莺自语。可怜心比秋莲苦。"
    ]
  },
  {
    "id": "adcfe4db06cd5c2fb008b6eb869fc95c",
    "title": "蝶恋花·三阕春尽感事送归者",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "折取繁香无处寄。不分残红，却被东皇误。断送流年知几许。一天狼藉风和雨。",
      "金缕低迷浓作絮。搁了帘栊，黦了春庭宇。春若有情应少住。重来门巷难如故。"
    ]
  },
  {
    "id": "adcfe4db06cd5c2f36f09884608a3e74",
    "title": "金缕曲",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "一例西风里。谁信汝、此番行色，凄凉如此。彻骨寒生孤枕梦，蓦地鹊桥波起。也太觉、一年容易。昨日洗车明日泪，问人生、哀乐谁能主。木叶落，君行矣。",
      "谂君无限伤心事。料难忘、密缝珍重，寒衣曾寄。薄命儿郎更消得，多少春魂秋气。只添我、天涯滋味。日日长亭折杨柳，送行人、却恨归无计。歌金缕，忘变徵。"
    ]
  },
  {
    "id": "adcfe4db06cd5c2f82846d52dc35ad61",
    "title": "减字木兰花·为孺博题秦郎画扇",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "秋心如许。红禅多少销魂句。著意温存。中有经年旧酒痕。",
      "年年依旧。尊前顾影人销瘦。一例婵娟。寄语凉风莫弃捐。"
    ]
  },
  {
    "id": "adcfe4db06cd5c2f721a8b626512e9e9",
    "title": "虞美人·自题小影寄思顺",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "一年愁里频来去。泪共沧波注。悬知一步一回眸，嵌著阿爷小影在心头。",
      "天涯诸弟相逢道。哭罢应还笑。海云不碍雁传书，可有夜床俊语寄翁无。"
    ]
  },
  {
    "id": "adcfe4db06cd5c2f6094ae61dc426521",
    "title": "浣溪沙·台湾归舟晚望",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "老地荒天閟古哀。海门落日浪崔嵬。凭舷切莫首重回。",
      "费泪山河和梦远，雕年风雨挟愁来。不成抛却又徘徊。"
    ]
  },
  {
    "id": "adcfe4db06cd5c2f6094ae6151516930",
    "title": "浣溪沙·台湾归舟晚望",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "饱听官蛙闹曲池。那更鸣砌露虫悲。错撩人是月如眉。",
      "坐久漏声催倦夜，归来长簟梦佳期。不缘无益废相思。"
    ]
  },
  {
    "id": "adcfe4db06cd5c2fb36f8e076bcebcf8",
    "title": "鹊桥仙·自题小影寄给思成",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "也还美睡，也还善饭，忙处此心常暇。朝来点检镜中颜，好像比去年胖些。",
      "天涯游子，一年恶梦，多少痛愁惊怕。开缄还汝百温存，爹爹里好寻妈妈。"
    ]
  },
  {
    "id": "adcfe4db06cd5c2f4f766ffef98d614b",
    "title": "鹧鸪天·丁卯中秋李夫人三周忌日",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "露气凄微稍见侵。自携瘦影步花阴。屋梁正照无情月，庭树犹栖不定禽。",
      "河影没，漏声沈。销磨佳节得孤吟。云鬟玉臂三年梦，碧海青天一夜心。"
    ]
  },
  {
    "id": "adcfe4db06cd5c2ff6b1a5218f74bfb3",
    "title": "沁园春·己巳送汤佩松",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "可怜阿松，万恨千忧，无父儿郎。记而翁当日，一身殉国，血横海峤，魂恋宗邦。今忽七年，又何世界，满眼依然鬼魅场。泉台下，想朝朝夜夜，红泪淋浪。",
      "松兮躯已昂藏，学问算爬过一道墙。念目前怎样，脚跟立定，将来怎样，热血输将。从古最难，做名父子，松汝嵌心谨勿忘。汝行矣，望海云生处，老泪千行。"
    ]
  },
  {
    "id": "adcfe4db06cd5c2f448dbb4f497cb129",
    "title": "好事近·代思礼题小影寄思顺",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "昨日好稀奇，迸出门牙四个。刚把来函撕吃，却正襟危坐。",
      "一双小眼碧澄澄，望著阿图和。肚里打何主意，问亲家知么。"
    ]
  },
  {
    "id": "adcfe4db06cd5c2f448dbb4f30fd03fd",
    "title": "好事近·代思礼题小影寄思顺",
    "authorName": "梁启超",
    "authorId": "adcfe4db06cd5c2fd4b2aeb2139f0874",
    "dynasty": "清",
    "content": [
      "谢你好衣裳，穿著合身真巧。那肯赤条条地，教瞻儿取笑。",
      "爹爹替我掉斯文，我莫名其妙。我的话儿多著，两亲家心照。"
    ]
  },
  {
    "id": "adcfe4db06d70ef7c2ebbe3b81937da7",
    "title": "鹧鸪天",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "鹤氅云边倚晓寒。琴丝碧海为谁弹。何曾仙佛无凭准，但惜人间解意难。",
      "毫浣露，纸薰兰。新词一卷托心肝。吟成不倚筝琶和，声出烟霄缥缈间。"
    ]
  },
  {
    "id": "adcfe4db06d70ef7a2d534f6eb9751fa",
    "title": "减字木兰花",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "闲行闲坐。稳寄心怀何处可。意接羲轩。白日焚香只掩门。",
      "疏襟遥照。四海冰丝孤此调。粉蠹消磨。孰击铜壶与浩歌。"
    ]
  },
  {
    "id": "adcfe4db06d70ef7513c930ff0f39e09",
    "title": "浪淘沙·江上归舟",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "放棹趁江晴。帆稳风轻。水分楚岸到吴城。望见淞流才隔海，已近乡程。",
      "短树远天横。过雁行平。金焦到眼忒分明。偏是游丝牵着处，又动离情。"
    ]
  },
  {
    "id": "adcfe4db06d70ef7c2142a5bf2334a5b",
    "title": "山花子·山花忽开一枝，怜其晚秋无侣，摘供案头，为赋小词",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "暗觉丝香近往还。疏花斜出绿筠间。一捻猩红秋日艳，有谁看。",
      "清供为渠分片席，孤吟相对数微叹。差胜虚庭风露广，夜深寒。"
    ]
  },
  {
    "id": "adcfe4db06d70ef79153772a2fa93a98",
    "title": "翠楼吟·乌石山寺新结词社，示同社者",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "沧海棋残，高楼笛罢，因谁立闲庭宇。哀歌元自遣，可漫怨、玉笼鹦鹉。风前吟伫。便响震空山，年华非故。伤心语。零星掇拾，坠香尘土。",
      "旧侣。莲社迎人，傍双峰谈梦，笋将容与。昙天须法曲，愿牙版消除柔语。潮音如雨。带几点龛花，飘来香树。烟深处。浓阴一片，啼鹃何许。"
    ]
  },
  {
    "id": "adcfe4db06d70ef7631698188044f6a5",
    "title": "东风第一枝·词社分咏，得“晓睡”题目",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "泛艳流波，纱帷掩映，朦胧晓睡方熟。新凉乍袭罗衣，一角锦衾斜覆。梳头任晚，看颓髻、如云堆绿。隔画屏、秋影沉沉，幽绝几丛盆菊。",
      "念独自、夜长添烛。更病余、梦沉还续。筠帘薄日横穿，玉柙丝风微触。江南旧恨，尽伤心、翠眉重蹙。任悄然、陡转醒来，一缕炉烟吹郁。"
    ]
  },
  {
    "id": "adcfe4db06d70ef77fd0a40a71bca55e",
    "title": "采桑子·城南忆事二首，为先堂弟蔼亭作",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "凄清空馆身孤寄，药鼎烟香。罗帕脂香。病里鳏鱼奈夜长。",
      "幽吟苦语当年事，谁替思量。待替思量。今日悲风响白杨。"
    ]
  },
  {
    "id": "adcfe4db06d70ef77fd0a40a90a7e6b5",
    "title": "采桑子·城南忆事二首，为先堂弟蔼亭作",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "东风又送谁家去，蝴蝶身轻、几换花名。莫怪应迟上耳生。",
      "匆匆去也无端甚，忒怪无情。那更秋清。酒渴风寒懒不成。"
    ]
  },
  {
    "id": "adcfe4db06d70ef798bbc9482853bf43",
    "title": "醉桃源申江秋晚",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "几行疏柳带残蝉。江秋况暮天。晴何曾醉雨难眠。愁来憎月圆。",
      "晨花外，夕炉边。兀兀坐耽禅。离情无着又缠绵。高楼闻暗弦。"
    ]
  },
  {
    "id": "adcfe4db06d70ef7f34e3f4feba83448",
    "title": "玉梅令·江楼秋夜",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "楼心孤照。月挂松颠小。疏棂掩、不眠吟悄。叹入秋意味，浑不似前年，耽诗滞酒，暗伤怀抱。",
      "凉天客簟，休怜夜好。荒鸡又、数啼难晓。恁思多人瘦，辛苦盼相逢，却不道、玉颜衰老。"
    ]
  },
  {
    "id": "adcfe4db06d70ef7240a601b0f468d52",
    "title": "祝英台近·申江春夜闻雨",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "翠帘垂，香篆尽，残夜自闻雨。梦冷丝簧，旧鬓减如许。簟波乍著微凉，了无人近，恰斜对、一花娟楚。",
      "还忆取。西风吹冷云鬟，疏星临雁渚。却喜枯荷，留响同清苦。直饶滴滴声声，阶前枕上，把旧恨、倩伊细诉。"
    ]
  },
  {
    "id": "adcfe4db06d70ef7a970663ffb5f2394",
    "title": "霜天晓角·读《饮水词》",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "相爱如身。相怜始是真。两两牵肠镌骨，算古也、不多人。",
      "愿心互亲。莫求人绝尘。只恐炉香窗月，些少分、是前因。"
    ]
  },
  {
    "id": "adcfe4db06d70ef787ab3338d2236a2a",
    "title": "清平乐·内子生日却寄",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "香瓯浣笔。为赋君生日。愁思连天归未得。昨梦灯窗通夕。",
      "娇儿拜母咿哑。新衫髻子盘鸦。为想薰香深坐，胆瓶新供莲花。"
    ]
  },
  {
    "id": "adcfe4db06d70ef7e76e8b3c27d86bb5",
    "title": "菩萨鬘申江寄小云",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "鸣蛩只为秋呜咽。罗窗暗恨何时歇。一枕耐思量。将心消夜长。",
      "蛾眉无用抹。怯见新来月。密约负欢期。飘零知几时。"
    ]
  },
  {
    "id": "adcfe4db06d70ef74334969fa20914b0",
    "title": "蝶恋花",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "雁过天空书又误。晓思憎花，夕思孤庭树。醒醉商量无是处。缄愁欲寄知何许。",
      "巾上红冰弦上语。修到灵仙，犹有伤离苦。休去贪拈肠断句。自家刻意思调护。"
    ]
  },
  {
    "id": "adcfe4db06d70ef731a4893068bb9278",
    "title": "双双燕·为陈敬如题《燕燕楼图》",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "柔风倦日，正开遍棠梨，零花谁主。伤春有客，爱听素禽低语。忙煞双飞燕侣。惯掌上、回身娇舞。有人洒酒花前，署作奁台香史。眉妩。",
      "筝床暗睹。认旧宅新巢，锦书红缕。分明相识，漫记赵家院宇。为语楼前茂树。莫遮断、珠帘疏处。直饶自在回旋，趁取朝朝暮暮。"
    ]
  },
  {
    "id": "adcfe4db06d70ef7735589fea23e5d06",
    "title": "南乡子·海上歌筵，时将赴章门",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "剑影夜凄迷。匣底龙吟尔许悲。飘泊江湖甘独往，更迟。雨打车檐露湿衣。",
      "被酒倚青眉。残烛心销醉不知。明日云帆江上去，休嗤。几见杨花惜别离。"
    ]
  },
  {
    "id": "adcfe4db06d70ef733d5c5a1c32b0aa0",
    "title": "渡江云·南昌夜起，客思悽然。赋寄内子岚屏",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "雨声停又续，催花却懒，爱近客愁边。锦衾宽半冷，梦绕春云，了不近香钿。离忧易老，况离愁、苦向人缠。道漫怨、江城多雨，无雨几曾眠。",
      "灯前。扉铃屧响，琐碎听来，绕栏干都遍。人倦矣、芳春易晚，巢燕依然。多情只是多离别，觅相思、海与云连。炉篆瘦，怎生学得枯禅。"
    ]
  },
  {
    "id": "adcfe4db06d70ef711d4cf0aaf07eac0",
    "title": "高阳台·南昌夜闻大风",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "旋树才喧，排窗更厉，天公一噫难平。万窍同号，不知何处先鸣。悽钲怨铎都沉响，近深宵、瓦击垣倾。梦频惊。铁骑边驰，百万军声。",
      "平生浩荡江湖兴，记飞涛千顷，孤舶曾听。快意长风，犹疑鼓楫堪乘。几时短发催人老，看飘花、春晚江城。漫销凝。招鹤扶摇，梦绕青冥。"
    ]
  },
  {
    "id": "adcfe4db06d70ef7c5d29fe189796924",
    "title": "绿意扬子江舟行，雪中见雁",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "水天平色，望琼瑶千里，江宽无岸。穿破层云，力与寒争，飞小一行低雁。思凭客路传缄札，怕字淡、不胜题怨。好梅花、着后须归，恰趁汉南春暖。",
      "堪叹。年年旅驿，几番雨雪里，游兴都倦。岁暮孤舟，行傍芦滩，我正征途无伴。相逢乍出长淮外，忽影入、吴山青断。近黄昏、嘹唳亲人，又听数声清婉。"
    ]
  },
  {
    "id": "adcfe4db06d70ef7055a4fb9982491b3",
    "title": "清平乐·池上晚眺",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "夕光轻潋。转楫荷花暗。烟后高林蝉思淡。悄立空亭孤念。",
      "当时小别回肠。而今忒是寻常。若道暮愁无准，著人还恁凄凉。"
    ]
  },
  {
    "id": "adcfe4db06d70ef7e1367507148466c2",
    "title": "疏影·孤山奠广陵女士坟",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "凭烟访玉。有芳茔悄倚，湖上修竹。鸟语黄昏，犹似清吟，人在绿阴东角。虚窗昔昔伤心两，自泪落、临川哀曲。甚梅花、不洗鹃红，占写广陵愁独。",
      "为想梨云怕损，强扶病影起，梨液初漉。含语晴波，牵散荷丝，莫放幽禽双宿。香魂未冷仍孤另，念生世、蛾眉长蹙。看夜深、坠月前峰，一点露萤飞绿。"
    ]
  },
  {
    "id": "adcfe4db06d70ef7f022b978c4a6b3cc",
    "title": "瑶台聚八仙帘",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "何事深垂。芳径外，随意舞絮横飞。旧游无据，新燕惯把人欺。遮尽花痕君不觉，黄昏隐约护灯儿。慢招携。",
      "脱巾挽髻，呼博弹棋。却疑频频欲卷，任画楼雨隔，半桁凄迷。夜来酒倦，消受几缕香丝。庾郎风味似减，漫轻搭、银钩系翠思。湘人远，念夜深梦返，带月掀时。"
    ]
  },
  {
    "id": "adcfe4db06d70ef7b6ee72eba722063c",
    "title": "绮罗香·题马元儿水墨兰竹湖石画帧",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "永昼帘栊，阑春节候，别绪无端怎理。已悔飘萍，肯逐等闲流水。谱鹃声、弦索先哀，弄麝煤、玉光犹紫。问姿年、一点芳心，几枝娟蕙翠筠里。",
      "丁娘豪侠自写，看取皱云茧纸，过人灵慧。密誓湘波，浣尽千生离泪。怨衰迟、孤影秦淮，傍香灯、回光萧寺。写人间、旧梦痕痕，忏词笺梵宇。"
    ]
  },
  {
    "id": "adcfe4db06d70ef7c99e49fc50f620f4",
    "title": "木兰花慢·塔江寺怀龚碧琴",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "向层楼一望，但无际，夜迷蒙。正银汉斜倾，怒潮初落，天换秋容。愁侬。四更倦影，伴浮屠，孤耸对寒空。故把离愁唤起，带声飞过霜鸿。",
      "微红。漏火深松，如有客，隐灯篷。只幽思无着，云随高下，水隔西东。栏干，可怜倚遍，恨吟魂、曾不肯来同。偏是怀人不见，半钩月吐前峰。"
    ]
  },
  {
    "id": "adcfe4db06d70ef78d5b89d4a38a2e72",
    "title": "月上海棠·赋本题",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "轻鬟斜亸阑干畔。近黄昏、差比烟痕懒。底用相对，映神光、素眸都炫。非花也，只是春魂一片。",
      "伶俜幽独何人见。理残妆、泪痕烛心泫。有意东风，约深红、夜深吹展。凭教睡，怕梦里魂也断。"
    ]
  },
  {
    "id": "adcfe4db06d70ef773b954982d34e4be",
    "title": "辘轳金井自题小影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "细生何爱，倚庐中、写出半身秋影。石瘦松癯，换年时吟鬓，风柯莫静。恨佳日、过时思永。薄暮投怀，依依底似，堂前光景。垂髫旧踪怕省。",
      "痛人间路仄，霄宇秋迥。半老孤儿，减雄豪心性。孱躯似病。更惘惘、古愁难整。向晓乌啼，呼娘不见，泪谈帏冷。"
    ]
  },
  {
    "id": "adcfe4db06d70ef7d17d4f0fbff4a308",
    "title": "转调二郎神梅花",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "玉枝零乱，怎不向、金壶幽贮。算误倚枯丛，更催春羯，相近都非素侣。雾鬓风鬟轻寒里，悄写影、水烟荒渚。问世外灵根，花中高韵，几人知汝。",
      "无语。前身瑶苑，忆陪灵圉。近纸帐深更，冰魂禁守，不受栖香翠羽。霜气添明，月波流滟，谁个冷心相与。凝目久，尘外幽人若接，碧琴横伫。"
    ]
  },
  {
    "id": "adcfe4db06d70ef7a66402dfcaeb4b4e",
    "title": "齐天乐·茶声",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "隔窗谁与吟秋籁，沉沉画帘风细。浅梦初回，浓寒搁后，早酿闲中诗意。支颐屏际。记薄暝花阴，银笙消醉。手检龙团，竹炉黄叶旧风味。",
      "频年缁尘燕市。负松扉泉岭，星情霞思。眼候鱼过，声停蚓泣，斜逗丝丝云气。瓶枝静对。更酒渴诗狂，山童贪睡。檐月窥人，余寒倾叶吹。"
    ]
  },
  {
    "id": "adcfe4db06d70ef7443b5a6208e711bf",
    "title": "高阳台·懒",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "喧叶猜林，摇枝压柳，近湖日暮多风。醉怯吟悭，春前事事都慵。坐来无事行偏倦，为梅花、偶出帘栊。鬓云松、几日筠奁，不照眉峰。",
      "幽人可是耽禅悦，怕沉思往岁，重说游踪。只道书来，倩人烛底开封。呵寒拈颖频频放，写相思、墨未曾浓。问欢悰、一任寥天，过尽青鸿。"
    ]
  },
  {
    "id": "adcfe4db06d70ef787b55bbc5f925784",
    "title": "买陂塘",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "守荼蘼、残寒影里，怀人最是春暮。轻阴天气闲庭院，睡起还疑初曙。君试睹。怎无力、帘儿搁得春魂住。黄昏静伫。但打叠新愁，商量浅醉，寂寞对庭树。",
      "西湖畔，回首旧游欢聚。蛩烟雁月如故。多时不到虹桥外，萍际晚山无数。春且住。待小句题成，婉寄流红去。天涯甚处。嗟别后心肠，伊犹难识，相笑况新侣。"
    ]
  },
  {
    "id": "adcfe4db06d70ef7caf323d3fd6ba64d",
    "title": "忆旧游·九日小西湖感旧",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "望天低野悄，一半寒林，红入新霜。伫立生秋思，只淡烟未夕，水气先凉。山楼下临蔬圃，蝶影落西墙。有野客乘高，山翁挈秋，来趁重阳。",
      "茫茫。远凝目，写澹霭无边，雁路秋长。旧日偕游处，问草仍故绿，菊为谁黄。此日虹桥闲步，众里独回肠。看杨柳含愁，灯光催客归棹忙。"
    ]
  },
  {
    "id": "adcfe4db06d70ef7e0acce852eae814e",
    "title": "水龙吟·日来消瘦殊甚，揽镜自惊，赋词寄慨",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "因谁苦费心魂，吟身更比春前瘦。虚消髀肉未成，勋业居然癯叟。俊赏浑忘，姿年难再，劳生依旧。只镜中凝睇，自家默喻，千般意，都孤负。",
      "那有生平时候。煽妖氛、龙虬方斗。早衰若我，关门息影，几时能彀。只自舒怀，中宵看剑，高楼呼酒。好加餐却念，孱躯久健，古来多有。"
    ]
  },
  {
    "id": "adcfe4db06d70ef7e0acce852e9cbf8d",
    "title": "水龙吟·日来消瘦殊甚，揽镜自惊，赋词寄慨",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "老来消尽朱颜，也应身与诗人称。烟村贳酒，风江垂钓，尽饶佳兴。思欲云腴，气还秋肃，底输公等。更浮尘扫却，炉薰静对，放清味，闲中领。",
      "换作痴肥未肯。是生来、神清骨冷。怀人坐夜，摊书起早，少眠多醒。便减腰围，怎教轻减，耽吟心性。倚寒天剩有，梅花满树，认年时影。"
    ]
  },
  {
    "id": "adcfe4db06d70ef72e2b2233f9ff5c06",
    "title": "高阳台·三月十六夜对月",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "谷雨才过，花风余几，中庭夜色如银。雁过天低，都无半点闲云。墙匡谁洒南宫墨，看离离、林影横陈。甚心情、一样蟾圆，偏爱当春。",
      "思量好景怎消得，只名香爇罢，小酒斟频。静掩柴扉，虫声旧梦重温。相期未若忘情好，结清游、何必心亲。漫寻眠、笛语悠扬，隔巷频闻。"
    ]
  },
  {
    "id": "adcfe4db06d70ef7d35fd78dee0331d2",
    "title": "绮罗香",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "霜信催笳，蛩啼沉烛，晚江孤客滋味。伫立搴芳，小袖娉娉香腻。认夕阳、深院离痕，听碎叶、画檐凉吹。正书成、凝睇归鸿，寥天云淡杳无字。",
      "柔魂漫道易悸。任是流空暗燹，不摇兰佩。淡冶秋光，恰写冷蟾心事。尽恨销、碧海琴丝，莫影减、远峰眉翠。恁花前、几度低徊，鸣珰风细细。"
    ]
  },
  {
    "id": "adcfe4db06d70ef70f1163326218f43c",
    "title": "齐天乐·新荷",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "飞红犹湿前宵雨，好春也懒归去。日潋池心，山摇萍际，夏气先烘晴宇。笛声凄楚。正倦倚薰风，吹凉前浦。艳说荷花，焉知结子此心苦。",
      "芳讯凭谁为主。更番催令节，佳期无阻。掠燕频低，遮鱼未稳，贴水钱钱堪数。愿春小住。便开晚蔷薇，番风应许。一任菱船，清歌江畔路。"
    ]
  },
  {
    "id": "adcfe4db06d70ef71df5ba0d5294f309",
    "title": "玉漏迟·送春，用潜玉花朝词韵",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "笋根抽涩勒。庭柯绿锁，新阴吹湿。风力沉钟，犹许恋春今夕。病过樱桃谷雨，向谁怨、年时驹隙。霄路隔。青禽盼杳，履尘销寂。",
      "玉觞惜别迟斟，记剪烛窗西，啼珠香迹。梦冷鹃声，心事药炉烟积。眼底高枝红瘦，放满地、芦蒿新茁。奁影侧。芳怀几时抛得。"
    ]
  },
  {
    "id": "adcfe4db06d70ef71df5ba0da61c65f7",
    "title": "玉漏迟·送春，用潜玉花朝词韵",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "小庭摇细绿。炉香坐久，一帘秋足。烟思星情，那更苦眠能疏。不是秋人爱夜，取消受、几竿风竹。银漏促。吹空飞籁，春沉乔木。",
      "已是缺月桐梢，记倦指憎弦，坠鬟偎烛。理遍桃笙，不梦天涯柔玉。待写片时情味，怕城堞、将催寒角。谁款曲。凉蛩暗鸣诗屋。"
    ]
  },
  {
    "id": "adcfe4db06d70ef75fce5ae46f927218",
    "title": "买陂塘凉夜",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "过黄昏、斜阳收了，画帘几桁催卷。窗灯不上情更好，月出梧桐庭院。花气袅。几缕柔风，催趁虫声懒。罗衣早换。尽美睡堪寻，零诗漫拾，已是夜过半。",
      "秋期近，仰见疏星远汉。新凉消息谁管。山中猿鹤怜归晚，我已心先南雁。诗梦浅。怕古寺、钟晴密杵摇偏缓。纱帷漫卷。任藤枕频欹，晓凉未减，安簟宜清旦。"
    ]
  },
  {
    "id": "adcfe4db06d70ef7ba5f38233d9039d0",
    "title": "南浦·慧明受法戒万岁寺，后归章江，楞根上人亦往太姥，赋词寄意",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "飞毂转黄埃，看群翾，炫目千般稀趣。余念拨寒灰，仙山里，欢结琼壶幽素。低鬟听讲，佛香一缕横青雾。安顿心魂消苦行，因果细参兰絮。",
      "西风吹远，禅花正无聊，又送维摩归去。江岸遍枫林，秋江冷，照见蒲帆分路。虚廊悄步。澹踪闲觅还疑遇。寒菊无言人悄悄，钟后霜枝摇暮。"
    ]
  },
  {
    "id": "adcfe4db06d70ef73ac16bad18245a6e",
    "title": "绮罗香·岚君以木樨、素心与菊花同插一瓶，索赋",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "淡艳容分，浓香莫辨，瓶胆井泉闲注。孤秀堪伤，簇影自成佳侣。正天气、新冷催霜，伴仙客、不眠凭树。展湘屏、忍耐西风，素心未合怨迟暮。",
      "人间多少异趣。长恨多情不见，同时难遇。隐结芳因，约得一帘秋聚。便从今、月淡禅初，有相对、浅吟低语。费安排、玉腕寒丛，整灯商瘦句。"
    ]
  },
  {
    "id": "adcfe4db06d70ef761471bc58ff25ba9",
    "title": "江城子·孤山梅花",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "段家桥下载轻舫。水云乡。野天长。才近孤山，吹袂是风香。修到梅花愁独自，教淡月，伴昏黄。",
      "夜阑峰影写迷茫。好风光。苦难偿。闲忆年时，轻折为新妆。莫与湖波贪照影，人瘦也，怕花伤。"
    ]
  },
  {
    "id": "adcfe4db06d70ef742972140b2aa05a9",
    "title": "琐窗寒·盆山",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "缩华为峰，剪淞作水，小盆春聚。嵌空壁立，也似俯窥洲渚。爱轻盈、海棠淡红，苔坳乍湿前宵雨。看游鳞绕石，洋洋便抵，寒沧孤屿。江浒。",
      "曾经处。记雨点金焦，危楼悬树。凭舷远瞩，依约方瓷堪贮。算大千、世界微尘，休论芥子须弥柱。只难忘、听瀑开先，洗头寻玉女。"
    ]
  },
  {
    "id": "adcfe4db06d70ef7794cbc4b41328e57",
    "title": "齐天乐",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "芳心不与西风老，花开愁思还又。帘静初灯，天空有雁，又是凉秋时候。沉阴思酒。况疏雨过时，故人归后。独酌欢稀，数枝折得正盈手。",
      "看花更惜人瘦。小池频照影，吟鬓非旧。叹晚何心，逢秋易感，天意还容孤秀。新寒禁受。写片影幽娟，露香淋袖。梦冷篱根，年时休暗负。"
    ]
  },
  {
    "id": "adcfe4db06d70ef7f73b62a33059284b",
    "title": "绕佛阁·灵虚道人有佛事于灵栖，以书见招。欲往未得，书此寄题，不啻身在寺中也",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "万篁吟箨，烟锁断磴，天影疑坠。罗襟溅翠，露华细浥，蝉老引凉思。一花亸蕊，含意欲语，红出萧寺。钟曳寒吹，上方树顶，微茫带江气。",
      "丈室礼文佛，依约胸光瞻卐字。愿咒钵龙根，尘消彻底。恁剑雪雄心，巾冰红泪，漫萦离思。只苦劈莲丝，明白初地，对龛灯、竟宵无睡。"
    ]
  },
  {
    "id": "adcfe4db06d70ef74f36d30cb8aac9af",
    "title": "解语花",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "霜初绽菊，露晚飘桐，秋老天无雁。旧家池馆，凝望处、千里夕阴遮断。",
      "晨曦苦短，甚游兴、新来都懒。偏夜阑、犹得依稀，蓦地逢幽婉。",
      "思梦离魂不辨。怪偕来轻舸，停发烟岸。翠衫痕浅。",
      "灯窗里、笑语词邻诗伴。离悰在眼。便是梦、也思重见。",
      "愁睡眸、斜月寒螀，依旧天涯远。"
    ]
  },
  {
    "id": "adcfe4db06d70ef784386673415b867b",
    "title": "鹊桥仙·渡江有感",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "岸灯隔柳，水阁凭花，雨入江天催暝。煤烟吹袅暗风尖，似乍上、吴船光景。",
      "酒不成欢，歌还引恨，旅宿只愁宵永。如何旧梦又梅边，却吟晓、江南春影。"
    ]
  },
  {
    "id": "adcfe4db06d70ef7b0de474cc062a960",
    "title": "长亭怨慢哭清安",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "黯云叶、雁天悽楚。如见芳魂，远来言别。撇断尘缘，朵莲孤往、合依佛。百缄红泪，看字字、啼鹃血。老去不胜悲，苦劝我、莫因悲切。",
      "心结。记千年吴甸，手指飞峰残堞。重来有约，那还共、沧溟凉月。剩岁岁、春雨梨花，把杯醑、酬君词骨。怕梦里追寻，前事从头怎说。"
    ]
  },
  {
    "id": "adcfe4db06d70ef7c37e5e8aedbbaa27",
    "title": "满庭芳·题清安小影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "不染莲心，遍尝蘖味，异乡病梦长醒。镜中幽怨，犹自损眉青。几度秋阴黄叶，欢吟罢、了却今生。吴天碧、片云欲坠，小影唤如应。",
      "徘徊行药地，书残销蠹，簧冷凝冰。忍回首、孤舟残夜，凉月沧溟。归去瑶天差好，人间事、苦恨难胜。心期在，炉香永爇，卐字袅金经。"
    ]
  },
  {
    "id": "adcfe4db06d70ef744a73773f9895c68",
    "title": "浣溪沙·欲晓二首",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "欲晓灯光照细寒。梦回记忆已阑珊。远钟恰向月边残。",
      "瘦骨有棱疑石化，愁心何味比梅酸。醉天景色那堪看。"
    ]
  },
  {
    "id": "adcfe4db06d70ef744a73773d7ec0001",
    "title": "浣溪沙·欲晓二首",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "天际微红是晓霞。残星几点挂檐牙。披衣敲火自煎茶。",
      "先感秋凉惟簟竹，最知曙色是窗纱。啼声未倦烟林鸦。"
    ]
  },
  {
    "id": "adcfe4db06d70ef744a73773fca6c183",
    "title": "浣溪沙·欲晓二首",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "载酒吴船负夙期。芳春何处剧相思。飞花帘箔燕来时。",
      "意趣自怜微醉好，风光转与澹愁宜。闲来有忆只依稀。"
    ]
  },
  {
    "id": "adcfe4db06d70ef7bfc7398e8055b0fa",
    "title": "长亭怨慢江上检旧缄付炬，赋此",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "叹十载、吴山越水，重叠银笺，许多心事。望雁高楼，累人残烛拥愁髻。千缄故箧，念片楮、无轻弃。留着更谁看，任化作、秋声天际。",
      "旧意。纵炉灰销尽，总有难消心字。青禽未渺，漫遥拟、寥空堪寄。恐飘风、鹤背仙衣，■■■、还沾离泪。误灵鹊虚檐，犹托来音相慰。"
    ]
  },
  {
    "id": "adcfe4db06d70ef751ede86bfd7f854c",
    "title": "琐窗寒·湖上为迦陵题慧明遗照",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "小院灯深，空廊月黯，笛声风外。寻踪觅影，踏遍苍苔双履。问怎生、参尽枯禅，悲来一昔柔肠碎。只庄严法相，瓶枝相对，凄凉灵几。长是。",
      "伤离意。共摇荡平湖，旧时烟水。西归乘苇，汝自轻抛尘滓。忍教他、孤妹病中，炉香永爇心头泪。怕芳魂、化鹤归来，愁绪仍难理。"
    ]
  },
  {
    "id": "adcfe4db06d70ef7e7fa7de7b12bc0c2",
    "title": "凤凰台上忆吹箫·胥门奠清安",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "枣市桥边，牛王庙里，梨花啼鸟春阑。趁晨光渡水，石径开轩。往日斋鱼药椀，到此际、玉化烟寒。怎生度、孤魂幽馆，如此阑干。盘桓。",
      "悽迷莫诉，伤病眼几番。盼断江关。恨琴亡尘几，珠暗华鬘。早晚消兵故里，待杯酒、浇汝青山。悲风里，吹残纸灰，悄扬莲幡。"
    ]
  },
  {
    "id": "adcfe4db06d70ef7be90b8be3eeb5406",
    "title": "八声甘州·清安殁已经年，归骨无期，枨触旧事，书此志哀",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "望西风、啼雁断吴天，时节又新秋。问吟魂底处，烟随玉化，宫隔花幽。一日千回临镜，镜影不曾留。留得伤心句，欢处都愁。",
      "旧梦梧桐窗外，把紫箫闲弄，纤月如钩。早凄凉蚕绪，暗恨引眉头。漫凝思、天涯归骨，向斜阳、洒酒酹荒邱。凭孤负、长笺哀墨，烛泪空流。"
    ]
  },
  {
    "id": "adcfe4db06d70ef70d186a605d729145",
    "title": "浪淘沙·七月初六日感旧作",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "眉月泻秋光。影落银塘。芙蓉空自断人肠。那有藕丝牵到底，开后都忘。",
      "黯淡旧红裳。梦杳烟茫。阿谁此日记壶觞。独有闲鸥怜故水，冷处思量。"
    ]
  },
  {
    "id": "adcfe4db06d70ef7f5085fa1571a6e5a",
    "title": "双调望江南杭州旅馆送别迦陵",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "西湖路，聚散负深期。残烛心红离后泪，寒钟声曳别前词。苦语忘更迟。",
      "临分处，刻意泥深卮。天色病容相黯淡，吞声强笑漫猜疑。一昔鬓添丝。"
    ]
  },
  {
    "id": "adcfe4db06d70ef7c2ebbe3bba3aa234",
    "title": "鹧鸪天",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "谁信消沉遂隔年。闲花荒圃记春前。何曾临别留微语，约略来书注断笺。",
      "深院里，白杨边。残更坠月曳钟圆。孤魂小胆知应怯，梦遍湖阴欲曙天。"
    ]
  },
  {
    "id": "adcfe4db06d70ef7be15abc62d990983",
    "title": "台城路城南仁王寺散步",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "幽蝉爱向斜阳语，声沉丛丛烟树。曲水流迟，西风转易，几叶秋无寻处。孤吟谁与。对冉冉轻晖，萧萧荒趣。冷到鱼天，疏罾收了远山暮。",
      "清游顿惊非故。任人归野店，灯催城鼓。水蓼花疏，岸枫叶落，漫忆题红前度。扁舟自去。待挈榼盟鸥，展襟偕鹭。忆旧无凭，相看怎似汝。"
    ]
  },
  {
    "id": "adcfe4db06d70ef77913f3cd5d953856",
    "title": "石州慢·初见菊花，故人小会",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "云片斜飞，晴宇顿高，天气初肃。闲吟谁话秋心，冷趣半归新菊。今年寒早，故应才近重阳，幽香堪摘都盈掬。占取数枝黄，伴清人幽独。",
      "墙角。苍苔旧径，瘦蝶芳魂，暗依篱竹。社事消沉，慢忆昔游杯醁。同伤瘦鬓，几番吹老西风，丝丝白向天涯速。念往泪痕收，记今宵银烛。"
    ]
  },
  {
    "id": "adcfe4db06d70ef7c71a53f028c5d226",
    "title": "声声慢·立秋日同诸生过城南荒园，予三十年前与碧琴栖息于此",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "烟深林罅，路转城湾，暑天晴久苔黄。亭榭高低重来，换尽风光。当年招游佳境，剩蛙声、一水都荒。石坪上，有锦棚、横晒半桁斜阳。",
      "今日也偕吟侣，共卷帘、小坐领受茶香。旧曾吟处，寒云占断琴床。追想故人仙去，燕飞来、空话雕梁。倚栏久，剩松风吹过新凉。"
    ]
  },
  {
    "id": "adcfe4db06d70ef7c2ebbe3bbb8048f5",
    "title": "鹧鸪天",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "一角高楼倚翠桐。经香黯淡簟纹空。昔来空巷迟迟月，今去虚帘悄悄风。",
      "芳径畔，小园中。秋花弹泪不成红。插天飞塔栖禅地，只有疏钟挂落虹。"
    ]
  },
  {
    "id": "adcfe4db06d70ef7fc850881a427f5c4",
    "title": "买陂塘新秋有怀旧游",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "有千丝、闲边情绪，楼高倚遍无语。添衣移枕何曾是，气候错晴疑雨。愁伫立。尽思遍天涯，没个伤心侣。■■■■。■■■■■，■■■■，■■■何许。曾游路。",
      "小柳鹅黄能舞。停车看日初午。渡江马影圆于笠，诗与淡云来去。回首处。只几簇轻花，簸向风墙暮。江南倦旅。算病过蝉残，魂消雁早，总被相思误。"
    ]
  },
  {
    "id": "adcfe4db06d70ef73f3219c9662a136c",
    "title": "鹧鸪天·和荃庵闻歌",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "待诉飘零已皱眉。为谁吹怨玉参差。啼残菱镜花无赖，暝入纱棂烛不知。",
      "桑海换，百怀非。怜君白首听黄鹂。人间多少伤心事，莫但灵襟黦酒悲。"
    ]
  },
  {
    "id": "adcfe4db06d70ef7fa6e113410ec85ac",
    "title": "洞仙歌·春初雨中楼望，书示岚君",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "洒天梦雨，酿浓寒初就。一角高楼坐来久。展窗扉、■■料峭轻风，记少日、庭院试灯时候。",
      "如何平客闷，乡味登盘，椎髻围炉话杯酒。眼底旧家山，诗卷琴弦，尽闲寂、彀人消受。望故国、何时是归期，更问讯窗前，海棠开否。"
    ]
  },
  {
    "id": "adcfe4db06d70ef7ae5c941b81452f88",
    "title": "浪淘沙·海上初秋快晴，楼望",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "楼阁上初阳。净绝秋光。晨清万影辨微茫。一叶飞过瞒不得，如蝶飘黄。",
      "节候已新凉。倚槛天长。神游五岳梦三湘。却展道书成晏坐，小炷炉香。"
    ]
  },
  {
    "id": "adcfe4db06d70ef7f32f182e37df390d",
    "title": "浣溪沙",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "晓梦惺忪唤乍醒。花间燕子学春声。似言今日不曾晴。",
      "曙入窗灯分淡白，风吹帘竹漾空青。轻寒只隔小云屏。"
    ]
  },
  {
    "id": "adcfe4db06d70ef7537d642c8fcd01ad",
    "title": "琐窗寒·九月廿二夜雨，强眠未着，赋寄内子海上，并约吴越之游",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "鸟暗吟林，蛩迟隐壁，更兼疏雨。凉秋静籁，独自闲听何趣。想天涯、小楼夜深，低鬟倚烛孤吟苦。是新寒时候，怜君未惯，异乡羁旅。凝伫。",
      "曾游处。有越水吴江，鱼波鸥溆。诗囊酒榼，早晚扁舟偕汝。好自谋、眠食平安，胜前■爱痴儿女。约归期、纵后黄花，犹及看红树。"
    ]
  },
  {
    "id": "adcfe4db06d70ef742d8133d1e51257e",
    "title": "减字木兰花·九月廿三夜营睡不成，枕上口占寄岚屏",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "灯昏酒醒。听尽更钲愁倚枕。鼠啮残书。扶倦披衣起自驱。",
      "风敲林雨。滴碎离心天未曙。汝在天涯。我是居家似离家。"
    ]
  },
  {
    "id": "adcfe4db06d70ef7b22843b35185b391",
    "title": "南乡子·新晴夜起见月",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "帘雨乍无声。敛尽残寒始肯晴。单袷风光年少意，轻盈。入梦依然照眼明。",
      "睡近四更醒。花影离离月半庭。好景孤游成底趣，余生。虚负当时爱夜名。"
    ]
  },
  {
    "id": "adcfe4db06d70ef73eaa395e04e812e5",
    "title": "烛影摇红·剪发词，为竹韵作",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "并剪声酣，绺云镜里消何处。新妆争说入时多，薄绾惊非故。莺燕而今漫妒。沐凉风、香滋微露。垂垂齐项，试比龟兹，阿谁娟妩。",
      "省却晨梳，拢来一半轻如雾。褪红百匝谢巾绒，押得簪儿住。覆额犹存千缕。记髫年、花前三五。剩怜山色，螺髻依然，照人窗户。"
    ]
  },
  {
    "id": "adcfe4db06d70ef7641ea25585773e72",
    "title": "绛都春·咏盆梅，寄示道之、翼之",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "摇灯屏曲。袅一缕诗魂，和香来去。玉立癯身，寄托盆中无多土。掬泉漫入铜壶供，展病干、依然苍古。记锄明月，种成偏远，故园双树。",
      "重数。芳寻踪迹，疏篁外、冉冉绿鬟欹雾。晓梦斜街，旧日春寒怎生赋。深卮隔雪炉边句。问何似、瘦驴溪路。淡然吟对黄昏，横琴无语。"
    ]
  },
  {
    "id": "adcfe4db06d70ef75e3bdf74c5c4addb",
    "title": "露华",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "甃盆乍植，爱纤埃不受，比玉还明。信风尚远，微开都赖烘成。昔日蕊珠宫里，恰一枝、映雪盈盈。离魂冷，几番锦障，暗转啼莺。",
      "犹怜翠釭闲对，恁秀影无双，心拟仙灵。香愁水逝，月中梦落春庭。为谢灌畦邻叟，道种花、今已忘情。驴背稳，寻梅且上野亭。"
    ]
  },
  {
    "id": "adcfe4db06d70ef76e33f842e2e1dc72",
    "title": "应天长·题竹韵小影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "红衣紫筱，青屧绿芜，风光淡处闲立。望里画楼高耸，初阳盥晴色。沉吟久，烟缕碧。恁袅作、诗心无迹。映澄波、镜影盈盈，思静神适。",
      "访道话前因，按辔霄衢，年少杏园客。剩取慧根长在，今生自珍惜。簪花字，犀管笔。更细写、宝文珠笈。蕙炉畔、天接华鬘，梦倚云白。"
    ]
  },
  {
    "id": "adcfe4db06d70ef7a095b6a660bfd1d5",
    "title": "洞仙歌·纪游",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "凉秋胜会，望瀛洲天迥。风送蓬山落鳌顶。古松阴、一双仙鹤闲行，苔满径、四面都无人影。",
      "海柔波滟滟，晴绿流香，何处经声飘佛磬。一字几分禅，笑语亲承，当前意、漫分凡圣。却认作、迦陵妙音稀，道滚滚红尘，阿谁消领。"
    ]
  },
  {
    "id": "adcfe4db06d70ef7b4819028d3848fbd",
    "title": "琐窗寒·北地秋深，月光如雪，凭栏寄咏，聊抒夜思",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "擪笛吟边，停灯酒后，月高烟净。疏林水色，衬出空青天影。近二更、霜气棱棱，绝无过雁虚檐静。尽心怜夜好，翠帘欲启，画栏难凭。微莹。",
      "思持赠。念碧海秋深，素娥孤映。虫魂摇曳，怨傍衰梧金井。遍人间、离思萧凉，梦游也怯郊原迥。待暗香、暖动梅梢，倚斝亲瑶镜。"
    ]
  },
  {
    "id": "adcfe4db06d70ef78f5bb085467e5650",
    "title": "梦芙蓉韬公招同八里台晓泛",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "扁舟陪谢傅。折荷盘裹饭，葛巾容与。岸灯孤焰，明灭带渔户。采香红夥处。凄凄残夜风露。小枕兰舷，看低昂远嶂，青过小桥去。",
      "几转芦湾蓼溆。晓色前头，雪点斜行鹭。绿尽波宽，人隔凉烟语。柳丝贪瘦舞。寸心谁识花苦。漫怨横流，买水村结夏，应胜江南住。"
    ]
  },
  {
    "id": "adcfe4db06d70ef7a33786edc70011c6",
    "title": "如梦令·瓶中芍药正开，忽邮书至，封面写鹭江集美缄，意为竹韵所寄，启封则他氏书也",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "封面墨痕多是。寄处题名也是。含笑映瓶枝，珍重凭灯亲启。",
      "非是。非是。抛却镫旁休视。"
    ]
  },
  {
    "id": "adcfe4db06d70ef79b741fd68ee04b61",
    "title": "浣溪沙·元宵公园",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "灯火星桥夜未阑。云边林翠落春寒。月痕恰画旧红栏。",
      "掩镜犹知霜鬓易，临觞始觉素心难。真疑天际似江干。"
    ]
  },
  {
    "id": "adcfe4db06d70ef7408546df76e7ecdc",
    "title": "齐天乐·乙亥燕山中秋，忆故里林家同竹韵看月",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "林家台上招同过，冷冷茗鸥闲坐。露瓦飞萤，星河渡雁，月好层云初破。凭高天大。望双塔疏灯，小红禅火。废寺残钟，夜香未灺旧莲座。",
      "风光带愁无那。客窗还照影，屏背闲卧。梦里家山，离边语笑，想到冰轮西堕。君吟孰和。也听彻凉蛩，瓶蕤低亸。漫念燕京，恁萧寥似我。"
    ]
  },
  {
    "id": "adcfe4db06d70ef7cdb552e6844d5bf0",
    "title": "水龙吟·送蕙愔南归，并寄超农",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "思归却送人归，西风落叶长安道。归人自乐，怎知镜里，思归人老。桑柘松楸，三椽万卷，都萦怀抱。尽年年羁客，登山临水，只心羡、南飞鸟。",
      "还愧乡关书到。讯归期、几愆迟早。湖山俊赏，琴尊冷趣，离肠千搅。别后蒲团，吟边兰篆，各怜昏晓。算者般身世，去留随分，待怎生好。"
    ]
  },
  {
    "id": "adcfe4db06d70ef799762113db0fa008",
    "title": "八声甘州·题《饮水词》",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "贮千生、灵谛作闲愁，入世恁悲凉。向孤中觅侣，欢中忏恨，不是佯狂。一卷鸾龙高唱，云际落宫商。天下知音者，玄鬓须霜。",
      "为想人间修证，但未成圣果，离合心伤。这遍身兰气，化恨定潇湘。算消磨、炉香窗月，有冰丝、捻泪待深偿。悠悠对、樽前蛉裸，漫自猜量。"
    ]
  },
  {
    "id": "adcfe4db06d70ef799762113e57c0252",
    "title": "八声甘州·题《饮水词》",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "淡无言、摊卷向风前，愁思带罗扬。是燕台骏影，乌衣词客，玉貌堂堂。弹指清音隐见，天气木樨凉。栏石回环处，无限思量。",
      "人世孤心难写，依银筝瑶瑟，怨峡啼湘。问一生窗月，离聚几炉香。者心盟、如今犹耿，算幽亭、绿水未曾荒。依稀见、独沉吟里，人隔斜阳。"
    ]
  },
  {
    "id": "adcfe4db06d70ef7dc4a3c6ed426fc96",
    "title": "陌上花乙亥重阳登北海挹翠轩",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "茱萸聊插今年，还是客中重九。连日秋阴，压损檐前青柳。扶筇琼岛高去，一片繁芜翘秀。甚桥湾、流水为谁消碧，也和人瘦。",
      "望燕山、楼堞落照荒凉，已是霜风时候。悄绝阑干，著我新寒罗袖。暮愁千里连沧海，蜃气迷离依旧。摘黄花、挥泪长歌■■，劝斟杯酒。"
    ]
  },
  {
    "id": "adcfe4db06d70ef7a7e9d876d9f30a02",
    "title": "齐天乐·画屏，和内子岚屏",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "萧斋幽赏无多地，画屏最饶诗意。澹墨新痕，绡尘褪色，六曲斜排山字。清宵况味。爱旁挹樨香，中分虫思。净绝禅心，试题秋句不成绮。",
      "几回凭向倦里。簟纹围一角，薰尽沉水。梦远能穿，寒轻不隔，罗帐还垂凤尾。凉蟾乍坠。恰菊影欹欹，画伊灯背。耸与诗肩，夜深偏不睡。"
    ]
  },
  {
    "id": "adcfe4db06d70ef797b5b8da1f2ea2ff",
    "title": "满庭芳",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "暖帽慵披，薰炉闲拥，细风暗递邻箫。院宽人静，况味胜僧寮。托螟残书几卷，青灯意、未减垂髫。疏林外，飞来旧月，著眼傍元宵。",
      "迢迢。欢事隔，樽前世换，梦里天遥。问老去心魂，更忍轻消。故里梅花休怨，吾衰矣、那恨春骄。沉吟久，拈须一笑，有句未无聊。"
    ]
  },
  {
    "id": "adcfe4db06d70ef703f727903802eaca",
    "title": "清平乐·菊影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "数枝幽映。画意诗情性。淡墨屏山斜又整。七载望中三径。",
      "清愁流作霜痕。背灯摇曳虫魂。醒醉商量无可，夜深小梦相温。"
    ]
  },
  {
    "id": "adcfe4db06d70ef763b9fdf655351711",
    "title": "倦寻芳灵峰寺梅花盛开，因循未往，枨触旧游",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "小楼客思，人日风光，相对清惋。念念灵峰，红萼破寒初展。残雪钟边山远近，小诗驴背春深浅。待幽寻，只苍苔故径，别怀怎遣。",
      "记细舸、平湖才见。栏外回风，吹滟金线。觅梦虚亭，剩有冻禽凄断。空水青摇分袂影，高花间作听经伴。忍孤踪，傍芳栏，百回千转。"
    ]
  },
  {
    "id": "adcfe4db06d70ef73bf57cacf85dde27",
    "title": "减字木兰花·初归",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "离心禁惯。不信银荷花并灿。梦里犹疑。道是荒鸡旅夜时。",
      "人生厮守。只愿佳时常握手。何羡灵仙。输汝天涯即眼前。"
    ]
  },
  {
    "id": "adcfe4db06d70ef7da9ad468f28b1c83",
    "title": "水龙吟·题蕙愔鼓山灵源洞《戴笠听泉图》",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "千林拥绿黏天，何来倩影空蒙里。轻飘笠带，初停屧响，但闻流水。万玉争鸣，孤襟闲映，幽清无比。更溅寒霏雨，沉阴吹暝，看难辨，岩颠字。",
      "可是灵娥游戏。泻银潢、仙槎斜舣。龙吟鸟语，烟开潭静，石苍苔紫。忽地香过，花宫钟定，秋生松际。恁徘徊待拾，颓云一绺，归添青髻。"
    ]
  },
  {
    "id": "adcfe4db06d70ef7a2d534f6a7da0643",
    "title": "减字木兰花",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "消沉已久。道是无痕偏觉有。天际来时。接目分明意尚疑。",
      "丝香吹麝。黄菊禅初清绝夜。好处多醒。一点残钟欲曙灯。"
    ]
  },
  {
    "id": "adcfe4db06d70ef7f030f082aa199415",
    "title": "浣溪沙·仿赵彝斋双钩水仙，为道之寿",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "辨寝中宵淡有痕。翠釭珠蕊照离魂。当年灵瑟记春恩。",
      "花气蒸云依旧石，水香弹雨不移盆。世情兀自落寒暄。"
    ]
  },
  {
    "id": "adcfe4db06d70ef73d5dc132e4b95426",
    "title": "卖花声",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "楼阁上晴曦。春睡浓时。琐窗忽地揭帘衣。知道玉蕤残梦转，甚恁沉思。",
      "苔径屧痕非。人影天涯。隔花镇日掩双扉。望断云帆山外暝，燕也归迟。"
    ]
  },
  {
    "id": "adcfe4db06d70ef78d3e03d56a5f58bd",
    "title": "意难忘盆兰为虫所伤，未几复茁。喜赋",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "瑶苑仙真。度人天小劫，还茁灵根。映窗依旧月，倚石续前云。千种意，耿无言。相对越温存。费梦思，茎边叶底，几次逡巡。",
      "闲苔绿遍瓷盆。愧抛离十载，一溉无恩。恨多偏不怨，啼湿却留痕。湘水晓，楚烟昏。辛苦返香魂。忍负他，风寒酒醒，暗泽微闻。"
    ]
  },
  {
    "id": "adcfe4db06d70ef7ece5e199650334b7",
    "title": "柳梢青",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "舍楫鸣箯。黎明入峡，人渡林颠。村市周遭，栅鸡圈彘，化外风烟。",
      "怎生梦到君边。望中路、云山万千。离合萍踪，只今江水，向后旻天。"
    ]
  },
  {
    "id": "adcfe4db06d70ef76ffdaf8aa917f25a",
    "title": "望江南",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "江干住，愁比水烟浓。朝见浪花遥处白，暮看渔火暗边红。消息隔飞鸿。",
      "思往迹，世事损欢悰。前后高楼分好月，东西翠竹引清风。说梦有凉蛩。"
    ]
  },
  {
    "id": "adcfe4db06d70ef786d6711d490e5fb0",
    "title": "双瑞莲题德愔韶年玉照",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "炉香凝坐处。似天际新蟾，含辉初吐。韶华二八，早是大家风矩。写就千篇唐韵，付婉娈、文箫仙侣。羡比翼、紫鸾梦稳，三株芳树。",
      "不负慧福双修，指绕座听琴，成行儿女。心闲意好，画得姜张词句。信有烟云潜养，看镜里、朱颜长驻。翍呗偈、渐浣绮年情绪。"
    ]
  },
  {
    "id": "adcfe4db06d70ef7b828d7c61e680a0b",
    "title": "太常引·古愁分韵，示诸同慨者",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "楼深人静燕飞时。树密午阴迟。咒罢篆烟微。启心事、莲台早知。",
      "黄昏徙倚，萧风槭雨，母子耿相依。欲出却徘徊。任长尽、虚庭绿苔。"
    ]
  },
  {
    "id": "adcfe4db06d70ef7b828d7c6d834173b",
    "title": "太常引·古愁分韵，示诸同慨者",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "晓凉翠阁礼慈云。梵诵熟灵文。芳世老青春。恁辜负、蔷薇小园。",
      "无边画意，可能写得，流水古花源。市隐谢尘氛。只心上、经香暗闻。"
    ]
  },
  {
    "id": "adcfe4db06d70ef735066b64ff5e1793",
    "title": "一萼红·蝶",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "隔帘栊。有春驹款款，闲衬夕阳红。绮性柔多，粉衣薄惯，前身元是幺虫。双飞也、成团忒好，怎瞥见、分翘又西东。冷苑裙罗，故王画本，漫话前踪。",
      "天与腰身不定，甚暂依寒叶，还掠芳丛。舞絮生涯，落花心绪，何堪诉向东风。叹飘零、年华轻逝，剩痴迷、一梦老秦宫。肯信冲霄皎鹤，千载乔松。"
    ]
  },
  {
    "id": "adcfe4db06d70ef78a94363734575d72",
    "title": "小重山",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "摩尼真色无定居。甓湖春水满，隐神珠。夜香袅字上灯初。观心久，道气静团蒲。",
      "昨梦忒怜余。愁中双鬓雪，更清癯。起修书札托双鱼。殷勤问，将息近何如。"
    ]
  },
  {
    "id": "adcfe4db06d70ef78a943637925548ed",
    "title": "小重山",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "频岁家居多往还。晴窗常共饭，小盘桓。如何半月隔容颜。些儿路，远比几重山。",
      "且莫皱眉湾。朝朝询翠竹，报平安。千丝茧绪尽须删。萧清地，换了寸心闲。"
    ]
  },
  {
    "id": "adcfe4db06d70ef7643aa376cb8e21f0",
    "title": "金菊对芙蓉对菊",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "丛菊花黄，词人发白，风前相映分明。道不嫌老丑，如汝伶俜。迟开至竟还能久，管世间、飞絮浮萍。帽檐斜插，端应未改，少日心情。",
      "小掬盏水清泠。荐义熙一叟，聊替方棂。恁天阴雁过，秋气峥嵘。自将热泪■■洒，耿忘言、淡守孤馨。金釭夜静，更扶香影，画上绡屏。"
    ]
  },
  {
    "id": "adcfe4db06d70ef795f80d84bc43fbb3",
    "title": "买陂塘重阳后，浣桐挈子女之连城，寄赠",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "甚匆匆、轻舟催发，蒲帆远影天际。宵呼比户相惊苦，离乱眼中何世。谁左计。恁萸菊良辰，斝酒何曾醉。遐征为底。剩千里将雏，灯前抚顶，骨肉自温慰。荒冈外。",
      "野水颓云一带。乡关回望迢递。西风黄叶同飘泊，那解秋人离思。休寄慨。祗旅箧无书，何以消闲晷。并愁觅睡。放客梦皋兰，吟消孤月，倚枕听边吹。"
    ]
  },
  {
    "id": "adcfe4db06d70ef795f80d84a1ceb73a",
    "title": "买陂塘重阳后，浣桐挈子女之连城，寄赠",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "甚年来、烟萧月瑟，百般风物非故。飘鸾泊凤天涯隔，相忆不成相顾。思泰宇。除妙翼迦陵，那庇无忧树。嗟君孤旅。尚念我衰年，魂摇意兀，寂寥滞乡土。",
      "谁予遣，不共蒲团衲侣。禅关消傍钟鼓。华颠仰屋丛残里，此道已违玄素。伤寡与。只一脉芒馨，默寄存遥圃。幽怀孰语。待谱入湘弦，希声自写，怨哢谢鹦鹉。"
    ]
  },
  {
    "id": "adcfe4db06d70ef7cdb246a395a8583f",
    "title": "鹊桥仙·浣秋书云“秋初当理归舟”，赋此寄之以坚其约",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "龙津犹远，雁风偏快，送到归人消息。尽教辛苦总谋归，忍衰鬓、思多添白。",
      "荔支欲上，藕花长好，天傍秋边晴碧。看看八月眼前来，笑这会、频翻星历。"
    ]
  },
  {
    "id": "adcfe4db06d70ef797b5b8daf821bd45",
    "title": "满庭芳",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "尘境风烟，衰年情绪，消领怎遣人知。古愁今恨，休写向琴丝。挨得众喧小息，凡缘外、探点玄机。无须问，欢悲异趣，与世总相遗。",
      "栖迟。如我愿，孱躯蛰影，默自禁持。任飘零逝水，梦杳书稀。留取孤光内照，有寥寂、便是佳时。炉香好，余生寄托，冷暖足因依。"
    ]
  },
  {
    "id": "adcfe4db06d70ef7b03e06c1a42a34ee",
    "title": "霓裳中序第一题林仲立先生女公子蕉琴女士遗墨",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "灵心涌妙笔，淡写芳蕤工着色。底事啼痕暗湿。叹逝水韶光，散花遗迹。",
      "伤神有匹。映故帷、香冷秋夕。成孤负、缔缘恁好，世短尽堪惜。",
      "悽绝。而翁泪墨。想两鬓、吟添新白。红尘瑰宝易得。",
      "这离掌明珠，海宽怎觅。玉娥原小谪，试俯仰、人天咫尺。",
      "容辉在、心头长印，语笑几曾隔。"
    ]
  },
  {
    "id": "adcfe4db06d70ef7e36c8ebc4aa06f71",
    "title": "水龙吟·述怀",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "商量结个茅庵，偏宜林壑清幽处。两边种竹，中间供养，白衣仙姥。日日龛前，心香一瓣，敲通斋鼓。仗慈云垂荫，有情眷属，都成了，莲天侣。",
      "人世愁风愁雨。尽豪华、浑无真趣。怎如这里，花凭泉溉，菜和云煮。梦也忘机，醒还礼佛，有欢无苦。便从今永矢，乘光扣寂，闻思如遇。"
    ]
  },
  {
    "id": "adcfe4db06d70ef7e04873bef9d97504",
    "title": "洞仙歌·为蕙愔写菊，并题",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "幽闲疏淡，是秋人情性。写上生绡忒心肯。采香携句去，好处成猜，无限意、天壤何人消受。",
      "小池凭自照。瘦了容光，羞对芙蓉旧时镜。把酒向篱东，知自何生，孤根结、陶家三径。",
      "便拼取、襟期镇相怜，度世外黄昏，月凉风定。"
    ]
  },
  {
    "id": "adcfe4db06d70ef7c0bcf08ba600bdf7",
    "title": "渡江云·送浣桐之兰州",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "金城西北郡，夕阳紫色，番马不鞍鞯。君行何处是，貉管羌笳，驿店正霜天。征程自苦，好计日、笑语樽前。须一往、囊收佳句，关势大河连。",
      "频年。刀环系望，蟢子猜占，恨梦中人远。恁此会、飞轺翼迅，茂树珠联。衣尘合倩山光洗，照皋兰、镜月重圆。时忆我，江鳞常附瑶笺。"
    ]
  },
  {
    "id": "adcfe4db06d70ef754c980f7c9e4e5ec",
    "title": "月华清·为友人题所得《梅花仕女图》",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "檐铎扬风，山钟摇暝，细寒飘香庭院。笼月梅梢，隐照云鬟新绾。幂淡烟、并影婵娟，问玉色、花光怎辨。凝盼。有十分幽思，只摹一半。",
      "折取疏英亲撚。恁薄笑嫣然，逢春非远。远也皆春，漫悔青鞋苍藓。布勾芒、大地芳蕤，总扫尽、玉龙哀怨。谁见。自枝南枝北，低回吟遍。"
    ]
  },
  {
    "id": "adcfe4db06d70ef75a1819b31784731c",
    "title": "瑞鹤仙·春阴",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "刚逢寒食节，奈天气阴沉，侵晨疑雨。梁间燕儿语。叹何曾、知道恨人心绪。梨花半树。早吹雪、墙根无数。自烟芜延翠，山城一片，乱愁怎赋。",
      "闲度。频年乡国，啼损芳魂，杜鹃声楚。青词暗诉。琼天远，怕无据。算沟冰凝冷，薰风消息，望里聊同延伫。且拈杯、过了清明，换晴也许。"
    ]
  },
  {
    "id": "adcfe4db06d70ef7ee85de0b59582496",
    "title": "浣溪沙·蕙因函述诵经有祷，因用函中语四字，得一小词",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "金磬檀鱼小戒坛。毫光随念到乡山。晨昏密祷是平安。",
      "泪在声先珠隐见，心将香结字回环。长凭愿力驻衰颜。"
    ]
  },
  {
    "id": "adcfe4db06d70ef7be13eb92e26d6034",
    "title": "瑞鹤仙·吴世嫂五十初度赋祝",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "灵飞扬大绶，看披拂祥云，庄严金母。森森慈竹茂，恁抽枝舒叶，冰霜经后。承颜献酒，正滟碧、花前大斗。数年华刚半，春韶为卜，北堂长寿。",
      "回道篝灯风雨，荻笔辛勤，六书亲授。携金镂石，循教也，尽能彀。是天酬贞节，斓斑成队，锡与庥和气候。拟遵生、泰上成鸠，窈心永懋。"
    ]
  },
  {
    "id": "adcfe4db06d70ef7c1a31b54ad84659b",
    "title": "百字令",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "一灯摇焰，正栖寒片幕，灵筵萧寂。欲接幽魂来往路，苦向空中寻觅。綷縩仙衣，鸾骖谁引，目断霜天碧。旧恩波逝，可怜今世长隔。",
      "才信独夜偏长，愁多睡少，身似他乡客。衔瓦残蟾怜我瘦，也作凄凉颜色。如海孤更，无心还问，迟早窗纱白。镜形看影，经春都是悽恻。"
    ]
  },
  {
    "id": "adcfe4db06d70ef7b8dc91890816ecf1",
    "title": "满庭芳·春晚客居，感悼自遣",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "欲暝层阴，无欢孤我，客居早掩重门。楝花风峭，如梦过残春。一晌支颐念往，梨花雨、摇荡芳魂。些微淡，如人瘦减，却是旧灯痕。",
      "前尘。都撇了，药烟病榻，粉泪罗巾。尽淘愁刬恨，总是酸辛。漫信寻常燕子，能商略、别后黄昏。空惆怅，青琴驷雾，琼岛杳灵真。"
    ]
  },
  {
    "id": "adcfe4db06d70ef73c3b700831c393cc",
    "title": "临江仙·治圃不成，书感",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "频剪当阶繁草，自牵补屋青萝。衰年心力暗消磨。愁蛩吟怨，何事满墙莎。",
      "新柳柔扬堤畔，乔松憔悴岩阿。蠡泉撮土奈春何。争如静处，闲坐眄庭柯。"
    ]
  },
  {
    "id": "adcfe4db06d70ef744116e96f759eca9",
    "title": "月下笛·旧房",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "听久无声，看如有影，阴天初夕。搴帷悄立。早搬移旧床席。故衫敝袷存留着，认唾点、啼痕疏密。痛双身成只，昏尘掩镜，暗灯摇壁。踪迹。",
      "空追忆。只苦海匆忙，负伊岑寂。睁睁默默。多时孤坐垂膝。病中言语分明甚，道爱我、般般爱惜。这声影、只依稀，老泪怎生揾得。"
    ]
  },
  {
    "id": "adcfe4db06d70ef7a100eb82aeee9ed2",
    "title": "南乡子·七月廿三夜小集",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "病骨苦骄阳。居起怎寻避暑方。毕竟南窗宜小坐，移床。恰有天风送细凉。",
      "约客共杯觞。无月围灯意自长。坐过二更归未晚，思量。别后秋深更断肠。"
    ]
  },
  {
    "id": "adcfe4db06d70ef7d8514caf480eee26",
    "title": "南乡子",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "不寐拥重衾。百事悲欢尽到心。醒眼看天容易倦，怎禁。烛冷香消更夜深。",
      "弦断剩闲琴。已矣伊人指上音。几阵啁啾倾耳听，空林。斜月凄风叫暗禽。"
    ]
  },
  {
    "id": "adcfe4db06d70ef7d8514cafd4f7125e",
    "title": "南乡子",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "何物譬形神。结发夫妻总一身。同苦齐甘生已定，相亲。老去鳏居是半人。",
      "萧冷度昏晨。镜里灯前记笑颦。有尽欢情无限恨，轻分。水逝花飞万迹陈。"
    ]
  },
  {
    "id": "adcfe4db06d70ef78fed2d33b69fa74c",
    "title": "珍珠帘韵松燕山重九小影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "七千里外瑶华影，恁亭亭、妥向湘筠帘底。纤手袖罗垂，似微闻环佩。茱菊风光重九好，写几点、燕山晴翠。凝睇。正雁带声过，碧霄无际。",
      "应是阆苑词仙，度红尘小劫，拈愁还理。旧梦谱银箫，落清歌云背。伫立风前明玉树，爱自署、璇闺芳字。闲对。合供傍莲龛，莲炉烟细。"
    ]
  },
  {
    "id": "adcfe4db06d70ef75e4c507bb58d430c",
    "title": "双双燕",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "考功旧卷，恁情味辛酸，那堪重把。悲来念著，又费泪痕如泻。君道伊家错嫁。便不错、怎生抛下。凭教呕尽心肝，总有沉哀难写。侬也。",
      "离愁暗惹。恨好梦轻消，烛灰香灺。今生明月，更誓来生良夜。休问恩缘真假。只长记、尊前花下。许多默旨深言，记着都应如乍。"
    ]
  },
  {
    "id": "adcfe4db06d70ef7736eb7625827fb6e",
    "title": "忆旧游",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "记连茵剪烛，隔座分剪，同赋芳词。为致东皇祝，愿春人并好，永结清期。几度颠风红老，古驿赠将离。更漫怨钿车，■■路杳，燕也来迟。",
      "悽迷。一场梦，送屧外蘦香，笛里斜晖。卅载襟痕淡，认沾襟酒涴，揾袖珠啼。念子中年孤旅，我更断弦悲。叹等是鳏鱼，长开病眼吾久衰。"
    ]
  },
  {
    "id": "adcfe4db06d70ef79106746fd0299086",
    "title": "鹧鸪天·怡儿奉毳被，喜赋",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "老拥重衾暖尚微。却须毳被敌寒威。随身转侧浑无缝，温梦轻柔若有依。",
      "孤枕夜，太悽迷。霜风吹月下房帷。今宵春透梅花骨，笑口频开有阿儿。"
    ]
  },
  {
    "id": "adcfe4db06d70ef73d5dc1323fd64a03",
    "title": "卖花声",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "养梦掩纱帷。一枕闲欹。不教愁绪入玄思。自媚凉魂安稳睡，小病偏宜。",
      "晚雨只空阶。花瘦于诗。人间幽独是仙姿。说与翠灯应未解，此意秋知。"
    ]
  },
  {
    "id": "adcfe4db06d70ef7a17bdd994f5f0a89",
    "title": "南乡子·花朝小集，视蕙因",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "漫说爱风光。苦里营欢略举觞。天气人情浑近似，猜量。帘际轻阴带薄阳。",
      "离绪不成芳。吟瘦梨花更海棠。强为韶华消一醉，倘佯。来未多时去又忙。"
    ]
  },
  {
    "id": "adcfe4db06d70ef7ac0a5edaebc98ec7",
    "title": "沁园春·题道之道妆小影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "以女儿身，现妙鬘■，直恁端严。问为容为德，非徒貌类，属因为果，也待疑参。缄口惩言，敛心入定，一恁飞花过画檐。髫花换，■何须发白，才懒开奁。",
      "故应小葺禅庵。早约与、山云共一龛。算爇香献水，朝朝无缺，写经绘佛，事事都谙。笑我衰年，此缘犹欠，望尔宁非近戏谈。虽然■，这世尘欢爱，幻绝休贪。"
    ]
  },
  {
    "id": "adcfe4db06d70ef74b2905c6c9d39a35",
    "title": "买陂塘题明水小影",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "问斯人、几生灵气，修来才慧如许。分明五彩文鸾影，曾见并巢珠树。时不与。蓦一剪金风，划断黄姑蒲。蜀都羁旅。剩珊管花新，纱帷灯灿，微吟永离绪。",
      "西征地，指点摩围山树。蒲帆远挂江雨。巴流会作弯环字，也似回肠难诉。尘世苦。须解道、啼痕欢迹皆无据。心销蕙炷。约旧梦东风，今生明月，闲淡入玄趣。"
    ]
  },
  {
    "id": "adcfe4db06d70ef7ff588fb941587d2a",
    "title": "春从天上来题邵母郭太夫人《机灯课子图》，并祝八十正寿",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "风雨篝灯。记旧屋鸣机，毗舍曾闻。稚儿旁读，也到宵分。一丝一缕慈恩。只而今话着，那时事、多少精勤。",
      "感天心，对檐梅数点，含笑重巡。钲歌寿人都荔，喜大耋堂前，婉娩晨昏。曼衍鱼龙，葳蕤兰蕙，齐来佐奉华樽。念人生有母，连城重、寸晷堪珍。好斓斑，博萱颜莞尔，帷幄长春。"
    ]
  },
  {
    "id": "adcfe4db06d70ef79ef5ce704813181c",
    "title": "醉花阴",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "守着灯儿红一颗。独自西窗坐。没得素心人，欲说无聊，只有梅花我。",
      "今宵真个能来么。奈梦都难做。比月旧时圆，钩起离愁，不醉如何躲。"
    ]
  },
  {
    "id": "adcfe4db06d70ef7a48d0b701020072b",
    "title": "珍珠帘薛生念娟以焚香读词为题赋词抒意。浣桐和之，予亦能继作",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "著人芳绪何绵渺。漾丝香、帘底和烟斜袅。展卷动悲风，恍鸣涛松杪。写就瑶笺谁处寄，任过雁、层云声杳。吟绕。似旧日房栊，惯薰龙脑。",
      "孤坐尚拥深炉，爱神游宙合，气含燕赵。门外雪花飞，误隔棂蟾皎。颂蕙骚兰原托兴，只养取、虚襟尘表。夜悄。恁倦枕忘眠，甚天难晓。"
    ]
  },
  {
    "id": "adcfe4db06d70ef7b6833e9bf712d568",
    "title": "浣溪沙·辛未春日柏园看牡丹",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "远近秾花散异香。轻风送过小池塘。几丝还染客衣裳。",
      "紫燕双翻飘暗语，金釭五色压浮光。晚寒都集曲栏旁。"
    ]
  },
  {
    "id": "adcfe4db06d70ef7ffaebb84a27b7589",
    "title": "大酺·题《江干笛思》卷子",
    "authorName": "何振岱",
    "authorId": "adcfe4db06d70ef7d1457b72d1457b72",
    "dynasty": "清",
    "content": [
      "早篆烟微，瑶情冷，丝绪离肠仍结。云帆归路晚，送雁天孤袂，忍寒吟雪。",
      "麈尾谈清，鸦青字瘦，虚琐琅封盈箧。垂杨和恨剪，叹何曾萦系，漫伤轻撇。",
      "只奏遍阳关，替他弹泪，烛香虬裛。",
      "玉笛谁重擪。碧波远、旧梦荡江月。只眼底、屏山横汉，簧琯凝冰，尽输伊、四弦成叠。",
      "酒醒追悰懒，倚牙板、怨歌先歇。燕莺事、何须说，芳蕤渐老，暗念青菱眉靥。",
      "恁销峰痕一抹。"
    ]
  },
  {
    "id": "adcfe4db072f041727f2bef1d06efc26",
    "title": "眼儿媚·婶允宜绘箑相谢见《林下词选》、《词雅》",
    "authorName": "张鸿庑",
    "authorId": "adcfe4db072f0417d1457b72d1457b72",
    "dynasty": "清",
    "content": [
      "胸中端的有烟霞。岩壑意无涯。西湖塘畔，山阴道上，树里人家。",
      "如花人爱笔生花。墨沈散奇葩。夫人姓管，夫人姓卫，总未堪夸。"
    ]
  },
  {
    "id": "adcfe4db072f041731ec31c87a07df73",
    "title": "一剪梅·白海棠",
    "authorName": "张鸿庑",
    "authorId": "adcfe4db072f0417d1457b72d1457b72",
    "dynasty": "清",
    "content": [
      "玉影盈阶映月痕。一片溪云。几点梨云。隔帘风送细香温，猜是湘君。又疑文君。",
      "却比春花迥不群。蜂也难惊。蝶也难惊。铅华洗净倍芳芬。开也销魂。落也销魂。"
    ]
  },
  {
    "id": "adcfe4db072f0417362d15f3174f3da2",
    "title": "柳梢青·丁巳元旦，兼寄夫子",
    "authorName": "张鸿庑",
    "authorId": "adcfe4db072f0417d1457b72d1457b72",
    "dynasty": "清",
    "content": [
      "绿蚁椒觞。声声爆竹，惊起东皇。瑞霭寒轻，风和香软，共试新妆。",
      "画帘日影初长。鸟啼处、梅花弄香。芳草王孙，垂杨行客，费尽思量。"
    ]
  },
  {
    "id": "adcfe4db07a83188b253d4d1615c72d5",
    "title": "柳枝词",
    "authorName": "冯班",
    "authorId": "adcfe4db07a83188d1457b72d1457b72",
    "dynasty": "清",
    "content": [
      "汴水东来欲下迟，千条依旧袅金丝。萧娘流落宣华死，当日春风为阿谁。"
    ]
  },
  {
    "id": "adcfe4db07bee118d0b10438529c951c",
    "title": "浣溪沙·谢家桥小泊待潮",
    "authorName": "翁同和",
    "authorId": "adcfe4db07bee118069654d5c91591a8",
    "dynasty": "清",
    "content": [
      "错认秦淮夜顶潮，牵船辛苦且停桡，水花风柳谢家桥。",
      "病骨不禁春后冷，愁怀难向酒杯消，却怜燕子未归巢。"
    ]
  },
  {
    "id": "adcfe4db07ce511341732c11f4b55514",
    "title": "江研农杨柳枝词画册",
    "authorName": "王嵩高",
    "authorId": "adcfe4db07ce5113c4492cbef39ae9ff",
    "dynasty": "清",
    "content": [
      "垂虹宛转赤阑桥，几树依依学舞腰。至竟不知攀折苦，春来依旧绾长条。"
    ]
  },
  {
    "id": "adcfe4db07ce511341732c11e8469494",
    "title": "江研农杨柳枝词画册",
    "authorName": "王嵩高",
    "authorId": "adcfe4db07ce5113c4492cbef39ae9ff",
    "dynasty": "清",
    "content": [
      "柔条初种不胜鸦，青粉墙边问阿家。恰悔当初容易别，几番飞絮又飞花。"
    ]
  },
  {
    "id": "adcfe4db08212ba9aa9e96c06fc4ec7e",
    "title": "谒金门·春思",
    "authorName": "吴静闺",
    "authorId": "adcfe4db08212ba9d1457b72d1457b72",
    "dynasty": "清",
    "content": [
      "春心老。懒向花衙去考。功夫一半愁中了。睡情殊草草。",
      "鸟泣春归咽早。春去如何去讨。啼音说与镜中人，打起相思稿。"
    ]
  },
  {
    "id": "adcfe4db08212ba9346f2bdd78a8a0b7",
    "title": "虞美人·兰",
    "authorName": "吴静闺",
    "authorId": "adcfe4db08212ba9d1457b72d1457b72",
    "dynasty": "清",
    "content": [
      "湘帘水簟秋初卷。人在西风宛。暗香何处拂衣来，行过画栏深处、蝶徘徊。",
      "竹溪寒玉曾同倚。雪坞清无暑。一枝和露碧垂垂，恰似楚江寒雨、夜来时。"
    ]
  },
  {
    "id": "adcfe4db08248d1232dfd2cb6ba5e040",
    "title": "太常引·客中闻歌",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "content": [
      "杏花开了燕飞忙，正是好春光。偏是好春光，者几日、风凄雨凉。",
      "杨枝飘泊，桃根娇小，独自个思量。刚待不思量，吹一片、箫声过墙。"
    ],
    "translation": "正值杏花开放，燕子也飞来飞去的忙碌，这一切都显出春景的美。偏偏就因为春光绚丽，这几日中，风的号子是那么的凄凉，雨打在身上也是那么的冷。\n杨柳的枝叶四处飘散，桃树与银杏树上的花苞、叶儿依旧玲珑娇小。我独自一人站在这景中想自己的心事。刚刚等到我停止了心头的思绪，风将叶儿吹起一片，那吹萧的箫声，也随着风晃荡过墙头，飘向远方。",
    "intro": "项鸿祚被人称为“别有怀抱者”，其词往往一波三折，“辞婉而情伤”。此词上片先写杏放燕飞，春光大好，继以“偏是”转至“风凄雨凉”；下片写柳飘桃小，独自思量，继以“刚待”折入“箫声过墙”；委婉曲折，乍断又继。末三句意与李清照《一剪梅》“此情无计可消除，才下眉头，却上心头”正同。",
    "annotation": [
      "者：犹“这”。",
      "杨枝：唐诗人白居易侍妾樊素，因善歌《杨柳枝》得名。",
      "桃根：晋代王献之妾桃叶之妹。"
    ]
  },
  {
    "id": "adcfe4db08248d1297237edba90b0609",
    "title": "水龙吟·秋声",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "content": [
      "西风已是难听，如何又著芭蕉雨？泠泠暗起，澌澌渐紧，萧萧忽住。候馆疏砧，高城断鼓，和成凄楚。想亭皋木落，洞庭波远，浑不见，愁来处。",
      "此际频惊倦旅，夜初长，归程梦阻。砌蛩自叹，边鸿自唳，剪灯谁语？莫更伤心，可怜秋到，无声更苦。满寒江剩有，黄芦万顷，卷离魂去。"
    ]
  },
  {
    "id": "adcfe4db08248d120669f06c73892554",
    "title": "阮郎归·吴门寄家书",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "content": [
      "阖闾城下漏声残，别愁千万端。蜀笺书字报平安，烛花和泪弹。",
      "无一语，只加餐，病时须自宽。早梅庭院夜深寒，月中休倚阑。"
    ]
  },
  {
    "id": "adcfe4db08248d1262600c42b2eb867c",
    "title": "减字木兰花·春夜闻隔墙歌吹声",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "content": [
      "阑珊心绪，醉依绿琴相伴祝。一枕新愁，残夜花香月满楼。",
      "繁笙脆管，吹得锦屏春梦远。只有垂杨，不放秋千影过墙。"
    ]
  },
  {
    "id": "adcfe4db08248d12529bf7826bcfffec",
    "title": "清平乐·池上纳凉",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "appreciation": "夏末纳凉，临水扶醉，听荷塘一阵雨过，想到过了今夜，这声音即将变做秋声。自是词人体物感时情怀，然于闲适中亦微含愁意。作者善于以传神之笔，抓住刹那间的愁情，描绘出如画的境界。",
    "content": [
      "水天清话，院静人销夏。蜡炬风摇帘不下，竹影半墙如画。",
      "醉来扶上桃笙，熟罗扇子凉轻。一霎荷塘过雨，明朝便是秋声。"
    ],
    "intro": "此词写夏夜在庭院荷塘边乘凉的情景。上片写夜的宁静清幽，下片刻画乘凉时的心情。",
    "annotation": [
      "清话：清新美好。",
      "桃笙：指竹席。据说四川闽中万山中，有桃笙竹，节高而皮软，杀其青可做簟，暑月寝之无汗，故人称簟为桃笙。"
    ]
  },
  {
    "id": "adcfe4db08248d124def3337c4ec71e8",
    "title": "玉漏迟·冬夜闻南邻笙歌达曙",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "content": [
      "病多欢意浅，空篝素被，伴人凄惋。巷曲谁家，彻夜锦堂高宴。一片氍毹月冷，料镫影、衣香烘软。嫌漏短，漏长却在，者边庭院！",
      "沈郎瘦已经年，更懒拂冰丝，赋情难遣。总是无眠，听到笛慷箫倦。咫尺银屏笑语，早檐角、惊鸟啼乱。残梦远，声声晓钟敲断。"
    ],
    "annotation": [
      "氍毹（qú shū）：一种毛织或毛与其他材料混织的毯子。可用作地毯、壁毯、床毯、帘幕等。《乐府诗集·相和歌辞十二·陇西行》：“请客北堂上，坐客毡氍毹。”《三辅黄图·未央宫》：“温室以椒涂壁，被之文绣……规地以罽宾 氍毹。”唐·岑参《玉门关盖将军歌》：“暖屋绣帘红地炉，织成壁衣花氍毹。”"
    ]
  },
  {
    "id": "adcfe4db08248d1262600c42d44f210b",
    "title": "减字木兰花·春夜闻隔墙歌吹声",
    "authorName": "项鸿祚",
    "authorId": "adcfe4db08248d125cc90c8da3319cd4",
    "dynasty": "清",
    "appreciation": "作者家世巨富，而天生情种。但这首词中流露出来的愁绪，并非如晏殊《珠玉词》一般的闲愁、轻愁，而是沉挚的深愁。这是生命意识觉醒的标志，唯有真正热爱生命，真正认真生活的人，才会感觉到如此深重的愁情。他们太依恋春天的美好，也太担心春天的逝去，所以他们比平常人感受着更多的愁苦。\n上片，作者从阑珊的春意写起，为读者描绘了—幅春夜愁思图。开头两句写作者感到春意阑珊，心绪惆伥。在酒醉后漫倚绿琴，四周一片寂寥，只有绿琴相伴。作者首先交待了时间、地点。时间已到了春末夏初时节，春花开始凋落，面对阑珊的春意，作者内心不禁涌起万般惆怅。项鸿祚是一个多愁善感的作者，正如他自己在自序中说的“生幼有愁癣”。故“其情艳而苦，其感于物也郁而深。”因此，在这样一个寂寥宁静的春夜，作者万般的愁绪无处排遣，只好借酒浇愁。但醉后的心境更是寂寥，于是只好以琴为伴，暂且用琴声慰藉一下孤寂的心情。这里的“相伴住”，形象地写出了作者想以琴排忧，却又心绪皆无的情景。“一枕新愁”二句，写作者夜深难眠，满腹愁绪。“残夜’’正是人们熟睡之际，而作者却嗅着庭院花香，看见满楼月色。这“残夜花香月满楼”句，暗示了作者难以成眠，使读者好像看到作者睁眼不寐沉思忧郁的形象。“一枕”句也生动地勾出作者愁绪绵绵，辗转反侧之状。“新愁”到底是什么，这里没有说，作者在下片才以含蓄的笔法暗示出来。\n下片作者用含蓄的笔墨道出了这种“新愁\"的由来。“繁重绝管，吹得锦屏春梦远”，终于道出了是隔墙邻居家繁杂的管弦乐声，把自己难成的春梦吹向了遥远的地方。从句子表面来看，似乎是比邻的弦管乐声搅得自己难以入睡，实际上，这只不过是作者的托词而已。真正的原因，是作者对隔墙佳人的思恋，才使得他卧不安席。这一点在结尾一句中含蓄地表现了出来。\n“只有垂杨，不放秋千影过墙。”打秋千的女子，这才是作者为之辗转反侧而产生“一枕新愁”的根源。夜深人静，作者因相思而产生的种种愁绪却无法传递绐对方。因此，只好把这种哀怨发泄到了庭院中的垂杨上，仿佛那静静的垂杨也不解人意，偏偏挡住了作者的视线，从而使他连荡秋千的女子的影子也看不到。表达了作者对佳人深深的爱恋，却又无法向对方表达的惆怅与哀怨。\n总之，这首词以其清新幽怨的风格，缠绵委婉的笔调，以情写景，景中寄情，抒发了作者内心真实的思想感情，读来令人感到真挚自然。",
    "content": [
      "阑珊心绪，醉倚绿琴相伴住。一枕新愁，残夜花香月满楼。",
      "繁笙脆管，吹得锦屏春梦远。只有垂杨，不放秋千影过墙。"
    ],
    "translation": "心情惆怅心绪低落，醉后倚靠着绿绮之琴独自愁苦。满枕新愁无处倾诉，长夜将尽花香袭人月光照遍小楼。\n隔壁不知是谁吹奏出急促的笙歌，把我这锦屏美梦相思之情吹走。只有这绿荫匝地的垂杨啊，不放秋千的影子越过墙头。",
    "annotation": [
      "减字木兰花：词牌名，唐教坊曲，双调四十四字，上下片各四句，两仄韵、两平韵，平仄韵互换。歌吹：歌唱和吹奏。词中偏指吹奏。",
      "阑珊：纷乱的样子。此处形容人物情绪。",
      "绿琴：绿绮琴，传说司马相如作《玉如意赋》，梁王悦之，赐以绿绮琴。后即用以指琴。",
      "残夜：夜将尽。",
      "繁笙（shēng）：谓笙声繁密。脆管：清脆的笛声。",
      "锦屏：鲜艳华美的屏风。李益《长干行》：“鸳鸯绿浦上，翡翠锦屏中。”此处代指华贵的卧房。",
      "“只有垂杨”二句：指垂杨挡住了隔壁秋千的影子。张先《青门引》：“那堪更被明月，隔墙送过秋千影。”此处反用其意。秋千：一种体育活动用具。此处代指荡秋千的女子。"
    ]
  },
  {
    "id": "adcfe4db0849ed4f1d2c98950aed6bd5",
    "title": "菩萨蛮·饯湘友侄",
    "authorName": "陈素贞",
    "authorId": "adcfe4db0849ed4fd1457b72d1457b72",
    "dynasty": "清",
    "content": [
      "井梧深掩苔痕碧。画阑同倚看新月。转眼别愁生。妆楼锁夕阴。",
      "秋光刚过半。人与秋俱远。来岁值中秋。还期续胜游。"
    ]
  },
  {
    "id": "adcfe4db0849ed4f4334969f4f6c285d",
    "title": "蝶恋花",
    "authorName": "陈素贞",
    "authorId": "adcfe4db0849ed4fd1457b72d1457b72",
    "dynasty": "清",
    "content": [
      "槐柳荫浓庭草碧。阑雨梅风，又过端阳节。悄倚纱窗人远别，石榴枝上闻啼鴂。",
      "何事天涯成久客。盼断鳞鸿，迢递音尘绝。开遍珠兰香满室。笛声吹落梧桐月。"
    ]
  },
  {
    "id": "adcfe4db0849ed4fceeb6e7a315f531f",
    "title": "虞美人·春去",
    "authorName": "陈素贞",
    "authorId": "adcfe4db0849ed4fd1457b72d1457b72",
    "dynasty": "清",
    "content": [
      "东风吹梦浑无迹。芳径苔痕积。一帘飞絮正愁人。",
      "寂寞红芳，深护绿荫新。",
      "凭栏惆怅春何在。顿觉流光改。饯春时节几多愁，遥指吴淞，天际盼归舟。"
    ]
  },
  {
    "id": "adcfe4db0849ed4ff1c8d7b876d2b0ea",
    "title": "一丛花·湘友侄手掣金粟钗见赠，以此酬之",
    "authorName": "陈素贞",
    "authorId": "adcfe4db0849ed4fd1457b72d1457b72",
    "dynasty": "清",
    "content": [
      "湘帘才卷晓风轻。芳径嫩寒生。绿窗人起铢衣薄，倚妆阁、无限幽情。金粟正开，和烟带露，剪取一枝馨。",
      "蛮环雅制最玲珑，巧样更翻新。攒成宝钿馀香沁，恰相称、斜插鬟云。点上湿萤，飞来瘦蝶，秋思十分清。"
    ]
  },
  {
    "id": "adcfe4db08d02eafa0d05db5fa0e228d",
    "title": "高阳台·倚自题原调见顾翎《绿梅影楼词存题词》",
    "authorName": "吕季安",
    "authorId": "adcfe4db08d02eafd1457b72d1457b72",
    "dynasty": "清",
    "content": [
      "玉琯吹春，浓云隔雪，暗香初傍霜毫。如此幽栖，轻颦底上眉梢。琅玕待刻珍珠字，怕冰姿、著意难描。映疏寮，笺展红霞，袖展青绡。",
      "江南芳讯今何似，镇蛮烟蜒雨，愁倚琼箫。梦绕江村，一枝细认溪桥。何时真向图中坐，倩长娥、诗句重敲。漫魂销，亚字阑低，心字香焦。"
    ]
  },
  {
    "id": "adcfe4db09113f5536f09884157c2737",
    "title": "金缕曲",
    "authorName": "黄馥",
    "authorId": "adcfe4db09113f55d1457b72d1457b72",
    "dynasty": "清",
    "content": [
      "花事探幽坞。出城闉、江流清浅，暗香微渡。官阁宾僚诗兴动，爱比甘棠万树。恰雪蕊、霜葩初吐。空际月明频对影，伴癯仙、别有闲风度。有同调，广平赋。",
      "去年此际寻春去。算花期相思，隔岁卿应记取。纸帐重寻罗浮梦，梦醒惟闻翠羽。望迢递、江南归路。却笑漫山桃李俗。岁寒盟、只许松筠侣。愿偕隐，吾与汝。"
    ]
  },
  {
    "id": "adcfe4db09680ceec516a940a0e2c1c6",
    "title": "菩萨蛮·咏梅",
    "authorName": "卞梦钰",
    "authorId": "adcfe4db09680ceed1457b72d1457b72",
    "dynasty": "清",
    "content": [
      "繁香浸月冰魄醒。鹤惊风动窗横影。清梦逼寒帏。疏英点翠衣。",
      "苔明函润玉，冷艳生芳骨。露面一枝新。开来到处春。"
    ]
  },
  {
    "id": "adcfe4db09680cee3ea861feab5b4c92",
    "title": "菩萨蛮·秋景，回文",
    "authorName": "卞梦钰",
    "authorId": "adcfe4db09680ceed1457b72d1457b72",
    "dynasty": "清",
    "content": [
      "翠寒香净秋荷芰。芰荷秋净香寒翠。飞雁带云微。微云带雁飞。",
      "处闲人默语。语默人闲处。心远寄山深。深山寄远心。"
    ]
  },
  {
    "id": "adcfe4db09680cee6acaba1b0ac2267d",
    "title": "菩萨蛮·秋夜，回文",
    "authorName": "卞梦钰",
    "authorId": "adcfe4db09680ceed1457b72d1457b72",
    "dynasty": "清",
    "content": [
      "忽思幽坐诗联月，月联诗坐幽思忽。风露咽吟虫，虫吟咽露风。",
      "石阶苍藓碧，碧藓苍阶石。秋夜旅人愁，愁人旅夜秋。"
    ]
  },
  {
    "id": "adcfe4db09680cee6410936323975c3a",
    "title": "玉烛新咏茉莉，用周美成韵",
    "authorName": "卞梦钰",
    "authorId": "adcfe4db09680ceed1457b72d1457b72",
    "dynasty": "清",
    "content": [
      "亭轩微雨过。看绿荫雕栏，蕊珠新就。轻柔婉约，冰姿倩、百颗玲珑芳漏。",
      "含情几许，最月淡风清时候。人静矣、凉透屏纱，素香腻沾衫袖。",
      "清端足并梅花，雅不受红尘，冷暄匀否。粉猜玉斗。",
      "纤可拟、洛浦浣溪人瘦。烟凝露秀。每自殷勤回首。",
      "遥寄语、桂殿兰宫，霓裳慢奏。"
    ]
  },
  {
    "id": "adcfe4db09680ceebcd13a71b6f7a441",
    "title": "齐天乐·湖上午日",
    "authorName": "卞梦钰",
    "authorId": "adcfe4db09680ceed1457b72d1457b72",
    "dynasty": "清",
    "content": [
      "彩云拥退千峰雨，日月并当双五。蒲泛琼卮，丝缠玉臂，竞渡遥同荆楚。门悬艾虎。愿兵辟灵符，尘清烽缕。天台路近，采药人归时正午。",
      "风度歌声何许，试问湖山，今可还如古。看小燕新蟾，穿红掠碧，都向景中添句。柳荫低映，好放艇邀凉，水香凝处。选韵题觞，删去繁箫鼓。"
    ]
  },
  {
    "id": "adcfe4db09680cee828f6fe8473e25a4",
    "title": "惜馀春慢湖上饯春，用周美成韵",
    "authorName": "卞梦钰",
    "authorId": "adcfe4db09680ceed1457b72d1457b72",
    "dynasty": "清",
    "content": [
      "荷钱铸新，榆钱蓄旧，难买春留芳草。回思柳月，转忆桃霞，常为雨风迷晓。恰来何事凄其，负往云深，饯今云少。叹春光兰臭，莫逆溪山，关情缥缈。",
      "试问取、叶底雏莺，梁间乳燕，解否而今烦恼。绣阁兰闺，词裁代谢，思拥笔端难扫。还问春归何处，可是天涯，再来又老。恍疑似雁去，南天日送，远峰环绕。"
    ]
  },
  {
    "id": "adcfe4db097ff10a48edcaf8080aadc2",
    "title": "南乡子·送春",
    "authorName": "姚汭",
    "authorId": "adcfe4db097ff10ad1457b72d1457b72",
    "dynasty": "清",
    "content": [
      "寂寞锁罗帏。愁看雕梁燕子飞。九十韶光今已尽，春归。一望庭前花影稀。",
      "皓魄自生辉。万籁无声烟雾迷。乍见杨花飘紫陌，轻微。忽有薰风吹我衣。"
    ]
  },
  {
    "id": "adcfe4db098e2244faf04a9350a2a629",
    "title": "捣练子·秋夜",
    "authorName": "徐绍芬",
    "authorId": "adcfe4db098e2244d1457b72d1457b72",
    "dynasty": "清",
    "content": [
      "垂罗幌，拥香衾。银缸明灭夜沉沉。无端铁马声频送，幽梦惊残月半林。"
    ]
  },
  {
    "id": "adcfe4db09c7ce5225eb6af75149b781",
    "title": "清平乐",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "雨轻风细。小院深深闭。梦醒馀寒侵翠被。又被啼莺催起。",
      "悄然微步香阶。柳塘斜日初开。数尽落花无语，黄昏双燕还来。"
    ]
  },
  {
    "id": "adcfe4db09c7ce529321e7dd0ee8f088",
    "title": "柳梢青·春日书怀",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "落水流花，深沉院宇。寂寞年华。几度消凝，樽前歌舞，江上琵琶。",
      "凄凉况是天涯。凝望处、荒烟断霞。绿树啼莺，红楼飞絮，春在谁家。"
    ]
  },
  {
    "id": "adcfe4db09c7ce52056f2511462ea966",
    "title": "卖花声·春暮登姑苏台",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "乔木古台荒。野径苍苍。杜鹃声里怨斜阳。剩水残山春又老，花落横塘。",
      "往事暮云长。满眼兴亡。采莲遗曲最凄凉。回首当年歌舞地，无数垂杨。"
    ]
  },
  {
    "id": "adcfe4db09c7ce529bcf53318d2bb6e9",
    "title": "明月生南浦·河桥泛舟同吴竹屿赋",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "宿雨收春芳事尽。绿涨溪桥，花落无人境。几点萍香鸥梦稳。柳绵吹尽春波冷。",
      "溪上人家开返景。招手渔竿，烟外浮孤艇。回首桃源仙路迥。一声欸乃川光暝。"
    ]
  },
  {
    "id": "adcfe4db09c7ce5292ec5beecea0b2de",
    "title": "点绛唇·旅夜闻杜鹃",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "多少凄凉，夜深犹向东风诉。暗催舂暮。不管天涯苦。",
      "月落纱窗，细滴芭蕉露。芳情阻。梦随飞絮。吹遍江南路。"
    ]
  },
  {
    "id": "adcfe4db09c7ce526ea21cb329839757",
    "title": "踏莎行·游秦园",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "寂寂帘栊，深深院宇。碧桃花下闻人语。闲情寻遍小阑干，东风犹袅馀香缕。",
      "酒外啼莺，鬓遏飞絮。夕阳山色愁如许。游丝不解系春留，为谁偏逐香车去。"
    ]
  },
  {
    "id": "adcfe4db09c7ce52a66317864fcbc4a1",
    "title": "更漏子",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "半开帘，斜背烛。困倚画屏新浴。眉淡扫，髻低梳。夜凉生绣襦。",
      "秋声骤。雁来候。人共海棠消瘦。香乍热，箪微寒。魂消似去年。"
    ]
  },
  {
    "id": "adcfe4db09c7ce52164effffd0988abf",
    "title": "渔歌子",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "石溜泠泠响竹扉。鹭鸶晒翅立渔矶。",
      "山翠湿，野烟低。凉叶无风堕葛衣。"
    ]
  },
  {
    "id": "adcfe4db09c7ce5216d8ecfee6eebc72",
    "title": "疏影·为张古樵赋",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "豆棚夕阳草舍。荫满地碎阴，庭户潇洒。屈指西风，一点幽香，占断短篱修架。新梢细补贫家屋，怯露重、几枝低亚。最愁人、款住秋声，坐对雨昏灯灺。",
      "长记南山种罢。荷锄归、带月独酌檐下。好是新凉，密护吟蝉，不与霜林同谢。清斋护掣筠笼去，试小摘、冷烟盈把。扫苍苔、拂簟烹茶，呼取邻翁闲话。"
    ]
  },
  {
    "id": "adcfe4db09c7ce52f14e4757163545c6",
    "title": "喜迁莺·访江鲸涛即席分得渡字",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "绿阴深处。指流水孤村，抱琴微步。古木吹香，丛篁滴翠，掩映短篱蔬圃。谁识此中真意，应有沙边鸥鹭。款蓬户。正注书初倦，石栏亭午。",
      "挥麈。忘清暑。击剑高歌，狂态还如故。栗里苔荒，竹溪烟冷，为问白云谁侣。休负五湖秋事，归兴一竿风露。君听取。渐棹歌声起，月明前渡。"
    ]
  },
  {
    "id": "adcfe4db09c7ce52cf350692b2a73376",
    "title": "柳梢青·萤",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "寻幽栖暝，帘幕阴移，琴书光冷。梧叶飘时，茎花香里，一番清景。",
      "萧疏暗度深更。更照水、窥林不定。昨夜霜清，相逢谁在，扑花幽径。"
    ]
  },
  {
    "id": "adcfe4db09c7ce524e5d268cd4bad630",
    "title": "浣溪沙·香溪舟行",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "沙际眠鸥点碧苔。沿流放艇水云隈。斜风细雨暗相催。",
      "帆影乍回青嶂合，橹声微动白蘋开。卷帘岚翠拂衣来。"
    ]
  },
  {
    "id": "adcfe4db09c7ce528846bd9381cf7beb",
    "title": "临江仙·秋柳",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "试数旧愁馀几缕，暮蝉凄断西风。萧疏无力系游骢。津亭携手地，梦逐晓霜空。",
      "似与玉楼人比瘦，翠痕都减眉峰。多情只有晚烟笼。秋声吹不尽，长笛月明中。"
    ]
  },
  {
    "id": "adcfe4db09c7ce528a94363771e621bb",
    "title": "小重山",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "销尽炉香欲二更。夜凉深院静、拥银屏。声声寒雁落沙汀。潇湘远，好梦总难成。",
      "独门赋秋声。百年多少事、草虫鸣。天涯谁与寄离情。芭蕉雨，点滴到天明。"
    ]
  },
  {
    "id": "adcfe4db09c7ce524257e322c4e0b8c1",
    "title": "水龙吟·太湖晚泊",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "片帆斜挂西风，水云卷尽秋无际。沙声拥沫，波光弄暝，一痕新霁。散发临流，扣舷长啸，满身空翠。怅钓徒去后，烟波冷落，凭谁唱、渔歌子。",
      "青箬绿蓑容与。倚斜阳、乱山如此。鲈香菰冷，几番付与，眠鸥梦里。一点闲愁，欲采蘋花，相思谁寄。最难堪此夜，短篷新月，听征鸿唳。"
    ]
  },
  {
    "id": "adcfe4db09c7ce52f6a25cd39b397acc",
    "title": "探春·月夜饮荒祠水木明瑟池馆苍凉主人告予曰此邹副使愚谷十二楼址也声伎豪侈今衰歇矣感而赋此",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "小雨啼花，深烟怨柳，往事倩谁重诉。甃冷铜瓶，尘封玉镜，试问荒溪鸥鹭。说起那时恨，又恐怕、莺愁燕苦。醉馀一点闲情，立尽阑干凉露。",
      "残月三更南浦。想山鬼清游，木兰微赋。金椀生苔，漆灯无焰，应是不胜凄楚。叹一场春梦，长堤外、落红无数。记取明朝，莫上危楼高处。"
    ]
  },
  {
    "id": "adcfe4db09c7ce529a62d5c606a48cf4",
    "title": "玉漏迟·月夜",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "夜窗明月峭。寒侵翠幌，博山香袅。风触帘旌，一片疏阴轻扫。冷露暗吹衣袂，空望断、碧云缥缈。芳信杳。栏杆倚处，倦闻鹃鸟。",
      "青溪几度清游，想燕子人家，绿波空绕。好景匆匆，依旧翠深红老。为问素光千里，甚偏向、文园孤照。情暗恼。铜壶又催春晓。"
    ]
  },
  {
    "id": "adcfe4db09c7ce52d8769ca44f44f8a4",
    "title": "一枝春·同吴竹屿赋招张古樵诸子",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "绿柳池塘暗，流莺啼散，一帘丝雨。东风如许。唤起旧游情绪。晴绵吹少，料难禁、好春归去。念故人、门掩梨花，静对冷香无语。",
      "留连翠微深处。记梅边弄笛，满身花露。盈盈春水，为问采兰谁侣。芳期暗卜，想猿鹤、空山无主。试听取、香径啼红，又催杜宇。"
    ]
  },
  {
    "id": "adcfe4db09c7ce5295838ff2b3fc2d45",
    "title": "月下笛·春游武林寄别诸子",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "野馆寒轻，春衫乍减，倦闻鹃语。斜阳外、无限离愁乱飞絮。寻芳尚记西园路，问燕子、春还几许。正津亭潮满，苍烟一碧，峭孤帆去。回顾。",
      "蘋花渡。叹送尽流红，旧情难诉。渔村蟹舍，伴人惟是鸥鹭。一舸长日依烟水，那更识、飘零小杜。漫伫立，数归心，肠断孤山细雨。"
    ]
  },
  {
    "id": "adcfe4db09c7ce52f56152488ebd5f4b",
    "title": "渔家傲·过莺脰湖",
    "authorName": "过春山",
    "authorId": "adcfe4db09c7ce52d1457b72d1457b72",
    "dynasty": "清",
    "content": [
      "野岸平芜新涨阔。残红落尽闻啼鴂。柳外渔歌三两阕。舟如叶。一篙春水流斜日。",
      "散发临风横短笛。钓徒归去沧江碧。烟际鸥鸶招不得。情何极。夜凉露滴荷衣湿。"
    ]
  },
  {
    "id": "adcfe4db0a4fe229be674f7b03dfb3ef",
    "title": "阑干万里心",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "轻寒料峭雨连纤。一缕春愁似水添。瘦到腰围亦自嫌。",
      "意恹恹。满院飞花不卷帘。"
    ]
  },
  {
    "id": "adcfe4db0a4fe229dc41f87cd7ef843b",
    "title": "木兰花慢",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "绕琅玕深处，牵翠袖，堕明珰。早衰柳沉云，枯荷洗露，寒到银塘。鸳鸯绿波梦稳，怕分飞、冷了白萍乡。贪向湘阑凭处，钟声催送斜阳。",
      "思量。往事最难忘，水阁记传觞。惜花颊殷红，山眉绀碧，艳衬霞裳。流光又惊瞥眼，蓦西风、吹遍井梧霜。惆怅鸿来燕去，教人阅尽炎凉。"
    ]
  },
  {
    "id": "adcfe4db0a4fe2294334969f8ad4bc5e",
    "title": "蝶恋花",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "陌上春回才几许。抹雨和烟，掩冉愁千缕。一角红楼帘卷处。有人偷效新眉妩。",
      "欲起还眠芳草渡。容易成阴，莫恨流光误。残月晓风添别绪，丝丝不绾归桡住。"
    ]
  },
  {
    "id": "adcfe4db0a4fe22936f0988430b218ac",
    "title": "金缕曲",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "泪洒秋风里。化连枝、他生未卜，此生已矣。怨海难填天莫补，造物弄人何意。问可是、才遭天忌。剧使钗分怜薄命，叹伶仃、儿女今谁恃。家四壁，食烦指。",
      "凄凉事怕从头记。任销残、花红钿翠，脂芗粉腻。一自镜鸾悲独舞，云鬓飞蓬慵理。只赢得、朱颜憔悴。锦瑟年华随逝水，剩青灯壁月孤帷倚。金石矢，柏舟誓。"
    ]
  },
  {
    "id": "adcfe4db0a4fe229eeb04e9d8f4e2fb3",
    "title": "唐多令",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "支枕乱愁并，廉纤静夜听。响空阶、点滴分明。一样芭蕉秋战雨，浑不似、故园声。",
      "尘梦苦难醒，劳劳度此生。湿寒衾、泪已成冰，剩有归心随断雁，飘泊处、又无凭。"
    ]
  },
  {
    "id": "adcfe4db0a4fe2292eabdb0ff9fb1f07",
    "title": "忆秦娥",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "归舟急。春江月堕催停泊。催停泊。轻桡系处，柳丝笼碧。",
      "灵旗风卷芳魂灭。荒凉古庙留遗迹。留遗迹，空馀流水，为谁呜咽。"
    ]
  },
  {
    "id": "adcfe4db0a4fe229f02891a435be72b6",
    "title": "采桑子",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "惜春春去留难住，愁里年华。病里韶华。消尽吟情枉自嗟。",
      "风狂雨骤催飘泊，短命桃花。薄命杨花。底事伤心聚一家。"
    ]
  },
  {
    "id": "adcfe4db0a4fe22986b91202cfa88838",
    "title": "虞美人",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "去年今夜他乡月。病酒兼伤别。今年又见月团圞。赢得今宵身在、故乡看。",
      "人生几度逢今夕。莫问阴晴缺。茫茫合向醉中过。自把一尊清酒、酹嫦娥。"
    ]
  },
  {
    "id": "adcfe4db0a4fe2291368c914baaccc71",
    "title": "临江仙",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "记得钗分悲永别，经年砚匣尘封。而今重展泪花浓。伤心留断句，铃印未销红。",
      "玉镜台前馀独影，梨云梦断无踪。新愁旧恨压眉峰。茫茫泉路杳，何处盼鳞鸿。"
    ]
  },
  {
    "id": "adcfe4db0a4fe2290c5c2e7d6ddbfb79",
    "title": "念奴娇",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "轻寒轻暖，又溟蒙、作弄酿花天气。别有幽怀非中酒，可奈困人如醉。一缕情柔，三生梦浅，不问年华逝。春光何限，等闲都付流水。",
      "应惜燕妒莺嗔，啄残红蕙，护少金铃系。参到禅机原是幻，那管风凄雨细。絮已沾泥，丝偏织茧，难断悲凉意。绵绵长恨，问天天也知未。"
    ]
  },
  {
    "id": "adcfe4db0a4fe229eeb04e9dcf3006d4",
    "title": "唐多令",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "惯送往来舟。风生瑟瑟秋。傍荒滩、影共江流。一片冷云低欲护，栖不定、有沙鸥。",
      "浑似柳绵柔。吹残红蓼洲。叹年华、逝水难留。最是愁多头易白，担尽了、别离愁。"
    ]
  },
  {
    "id": "adcfe4db0a4fe229c06ac9f2a269399c",
    "title": "南歌子",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "寒怯衣棱峭，眉嫌镜影浓。病馀落絮不禁风，为倩游丝宛转、罥飞红。",
      "泥酒心犹怯，搴芳事已空。梨花深院静帘栊、又是一年春负、雨声中。"
    ]
  },
  {
    "id": "adcfe4db0a4fe229f78e98175cbb386a",
    "title": "高阳台·见《小罗浮馆词别录》",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "邀鹤云闲，款鸥梦冷，西风吹散朋簪。待不思量，又因芳讯浮沉。却怜几叶芭蕉雨，作凄凉、响和疏砧。一声声，那管人愁，滴碎秋心。",
      "销魂。记取天涯别，怅河桥柳岸，隔浦春深。嚼蕊吹花，等闲妨了清吟。凭谁细唱潇潇曲，恁离情、强半难禁。证诗盟，剪烛何时，同话尘襟。"
    ]
  },
  {
    "id": "adcfe4db0a4fe229eb1c9c8c224508cc",
    "title": "沁园春",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "圆冰之中，似是疑非，端详欲惊。恁两眉恨锁，潜消蛾绿，双鬟愁拥，暗换鸦青。水剪瞳寒，花搏颊艳，昔日怜伊此日憎。伤憔悴，问今吾故我，谁驻真形。",
      "晶莹枉自通灵。只难卜、团圞过一生。叹凭人幻象，随悲随喜，泥人痴坐，如醉如醒。帘卷春风，奁开秋月，独舞吟鸾感不胜。重磨拭，照瑕疵无愧，心共澄清。"
    ]
  },
  {
    "id": "adcfe4db0a4fe22936f0988466fa8850",
    "title": "金缕曲",
    "authorName": "袁嘉",
    "authorId": "adcfe4db0a4fe229d1457b72d1457b72",
    "dynasty": "清",
    "content": [
      "涌出莲花舌。蓦猜疑、九霄咳唾，霏成红雪。噙玉怀冰寒不沁，肝胆生来原热。是半世、胸头凝结。举目苍凉无处洒，看星星点点沾襟湿。还比较，泪痕赤。",
      "罗浮飘渺寻仙踪，怨天公、未容化蝶，偏教磨折。冷雨敲窗魂又返，也似短檠明灭。只听取、傍人相惜。说道虚名今古累，甚呕心奇句邀人识。尘寰梦，转轮掣。"
    ]
  },
  {
    "id": "adcfe4db0b1ca81b4a4c50baadb396b0",
    "title": "南浦·题吴枚庵《慢香词》",
    "authorName": "刘嗣绾",
    "authorId": "adcfe4db0b1ca81b17ed8abe596dedf4",
    "dynasty": "清",
    "content": [
      "金荃旧谱，有新声、一卷叠珑玲。界出乌丝小字，随意写云屏。",
      "拟把红牙低唱，向筵前、拍了又重停。借名香炷就，碧窗影里，消受客灯青。",
      "回首吟坛销歇，剩年时、春恨记星星。直待千帆过尽，细数旧旗亭。",
      "残月晓风何处，甚天涯、词客各飘零。怕高楼一带，潇湘归雁，有人听。"
    ]
  },
  {
    "id": "adcfe4db0b1ca81be031953147e61c2c",
    "title": "南浦·题秦端崖先生《寒梅著花未画幅》",
    "authorName": "刘嗣绾",
    "authorId": "adcfe4db0b1ca81b17ed8abe596dedf4",
    "dynasty": "清",
    "content": [
      "远天如梦，恁荒寒、点出碧芜村。依约江南归路，昨夜逗春痕。",
      "报与枝头消息，问窗前、小立几黄昏。料空山孤鹤，月明无主，独自守柴门。",
      "数遍旗亭长短，向天涯、我亦怅离樽。直待东风人日，清怨与同论。",
      "纸帐朝来依旧，怪石肠、不似旧温存。莫图中回首，关山容易笛销魂。"
    ]
  },
  {
    "id": "adcfe4db0b227cf56d55d59d1111f780",
    "title": "如梦令·题秋海棠遗画",
    "authorName": "邵莹",
    "authorId": "adcfe4db0b227cf5d1457b72d1457b72",
    "dynasty": "清",
    "content": [
      "绿萼花飞如霰。姊妹花开不见。祗剩断肠花，那不教人肠断。",
      "肠断。肠断。洒作红冰几片。"
    ]
  },
  {
    "id": "adcfe4db0b4e9973a548090f38322475",
    "title": "满庭芳·烟",
    "authorName": "黄畹",
    "authorId": "adcfe4db0b4e9973d1457b72d1457b72",
    "dynasty": "清",
    "content": [
      "南国三千，东亭十二，纷纷尽是烟花。天香一阕，别谱小樊家。雅有仙人佳制，多情处、语带霏霞。且莫问、明妃梦里，草色满天涯。",
      "奈相思无限，离离红豆，片片青鸦。怎春风不到，清兴都赊。那识个中滋味，争辨得、宜酒宜茶。黄昏后，携樽独对，芳气两周遮。"
    ]
  },
  {
    "id": "adcfe4db0bafea9e39386a63d5699f87",
    "title": "台城路红叶",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "枫林坐晚霜痕染，嫣然酒颜新醉。驿路魂销，吴江梦冷，都是者般风味。诗情漫拟。似付与寒姿，冶春争丽。半壁残山，断霞横抹夕阳外。",
      "长亭多少送客，数程如画本，鞭影遥指。艳却非花，鲜宜著雨，搅作离人红泪。休随逝水。便吹去闲阶，海棠秋比。乐府吟来，恐馀愁未洗。"
    ]
  },
  {
    "id": "adcfe4db0bafea9ea6e83c1a97b23b49",
    "title": "霜叶飞黄叶",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "夕阳村路。诗筇瘦，平林秋意如许。天涯可奈感飘零，恁打头飞处。向晚菊、篱边认误。漫教倦客吟愁句。只一夜霜华，顿减了浓阴，尽西风便吹去。",
      "何况画里江南，几人家在，此时归棹无主。那禁摇落好年光，散似搏沙聚。向稗稏村头且住。柴扉乱逐昏鸦舞。剩有著书身，槭槭萧萧，闭门听雨。"
    ]
  },
  {
    "id": "adcfe4db0bafea9efa8674d6eb1baa83",
    "title": "琐窗寒·题夏令仪墨竹扇",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "露浥风清，猗猗万个，澹摇空翠。腕底萧疏，都是吴江秋意。记横窗、夜月朦胧，碧纱筛影重重碎。更孤灯听雨，暗销魂者，籁声徐起。增媚。",
      "三分水。便醉墨欹斜，尽医俗味。弹琴坐啸，想见幽闺诗思。衬嶙峋、白石苍苔，旧愁细写云烟里。怪无端、箧笥抛残，不减湘妃泪。"
    ]
  },
  {
    "id": "adcfe4db0bafea9edfc527bd4b6d4342",
    "title": "暗香·咏梅",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "空山雪满，又携筇吟绕，疏烟笼岸。不似梨花，几度东风怕吹散。环佩湘妃迹杳，思洛浦、梦魂飞见。倩醉墨、写影生绡，篱落水清浅。",
      "殊羡。渐春转。试翠禽一声，酒醒人远。残冰流涧。一种诗情苦清怨。寂寂巡檐索笑，怎未许、小红轻换。只夜静、听鹤唳，一声天半。"
    ]
  },
  {
    "id": "adcfe4db0bafea9e944a5e06cc0c94e1",
    "title": "疏影·前题",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "茶烟扬碧。有疏花数点，寒照山色。寄迹瑶京，濯魄冰壶，问是几生修得。溶溶淡月江村路，却又讶、晓霜轻抹。记依稀、乍睹琼姿，拟向广寒宫阙。",
      "不断清愁缕缕，梦魂恋纸帐，灯影明灭。浅隔晶帘，冷拂铢衣，恍对谢庭香雪。素娥不惯人间住，合伴我、绿窗幽寂。恁无端、吹下罡风，领袖一春标格。"
    ]
  },
  {
    "id": "adcfe4db0bafea9e009fd9b30ca7ce46",
    "title": "满江红·听雨",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "已黑疏窗，听不了、雨声萧瑟。似诉到、别离儿女，临歧呜咽。点滴不堪和雁下，凄清如向吟蛩说。把银釭、剔尽不成眠，明还灭。",
      "云黯黯，笼纤月。风细细，透重幕。正漏壶欲断，檐牙犹滴。似我频挥斑竹泪，怜他碎尽枯荷叶。尽黄昏、凄绝九回肠，愁重叠。"
    ]
  },
  {
    "id": "adcfe4db0bafea9e01a3609a5ef25437",
    "title": "露华题听秋读骚图",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "西风瑟瑟。正满院商声，独坐愁绝。一卷荃荪，对影釭花明灭。忆到玉簟凉生，况是候虫吟壁。闲阶悄，蟾蜍挂空，冷露珠白。",
      "梧桐叶落遥夕。讶几许幽怀，横竹吹彻。更和清砧敲遍，寒耸诗骨。剩与楚些招魂，聊伴海天岑寂。空怅望、潇湘暮云凝碧。"
    ]
  },
  {
    "id": "adcfe4db0bafea9e57312731461858c4",
    "title": "齐天乐·蝉",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "绿槐庭院阴如许，声声度来林杪。翅薄风多，身高露重，独把纤枝危抱。哀音漫袅。顾鬓影成丝，暗惊秋早。蓦起凉飙，晓窗繁响恐沈了。",
      "年年曾记听处，五更疏欲断，幽思多少。冷咽齐宫，凄迷汉苑，身世西风残照。回肠正搅。忆归棹横塘，柳阴吟绕。剩取馀音，砌蛩相和好。"
    ]
  },
  {
    "id": "adcfe4db0bafea9ecf6a074e73d69a6d",
    "title": "留春令·水仙",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "韭叶纷披，兰芽掩映，岁华如许。月淡银屏，云寒蕊阙，怎见愁烟雨。",
      "蓦睹琼姿浑不语。疑似黄冠侣。刺船人杳，词仙梦远，拼作清商谱。"
    ]
  },
  {
    "id": "adcfe4db0bafea9eea890c3770e251a0",
    "title": "点绛唇·禁体天竹",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "一种筼筜，绀珠万颗累累结。颂椒元日。历乱猩屏色。",
      "耐此天寒，何事因人热。弹丸脱。湘娥夜泣。血泪看成碧。"
    ]
  },
  {
    "id": "adcfe4db0bafea9e1883d4f6f207d7c0",
    "title": "清平乐·禁体山茶",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "空山雪霁。照见红妆丽。迎晓香残宫粉腻。悄和梅边风味。",
      "韶华并占冬春。错疑岩桂前身。一捻清芬如许，细吟佳茗佳人。"
    ]
  },
  {
    "id": "adcfe4db0bafea9ea3e4e35fa9e96506",
    "title": "忆汉月禁体蜡梅",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "天末音书谁寄。消息故园开未。几声江笛度残年，恐有铜仙垂泪。",
      "黄昏丸月细。怕晕去、酒边灯次。一般清兴动扬州，莫道嚼来无味。"
    ]
  },
  {
    "id": "adcfe4db0bafea9e7294d227d18bae9c",
    "title": "红情红梅。用玉田韵",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "无多春色，讶玉颜笑浅，暗窥篱密。换了霓裳，不似罗浮旧相识。薄醉朦胧未醒，疑夜雨、小楼遥忆。算九九、匀遍胭脂，和露晓妆湿。",
      "欹立。帽檐侧。似九英映人，趁迎朝日。炼砂剩液。寒鹤低头啄苔碧。应忆洗多渐减，仍冷抱、冰魂如昔。甚出塞、声断续，坐闻怨笛。"
    ]
  },
  {
    "id": "adcfe4db0bafea9e41ca554d31676f09",
    "title": "绿意绿梅。用玉田韵",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "玉苔比洁。正净无可唾，纤尘俱绝。渡了烟江，涤向冰壶，不与春心争热。幽姿别染眉螺浅，好画取、雪蕉同说。峭一枝、占断东风，细字陇头书叠。",
      "犹忆江南讯早，嫩寒倚翠竹，衫袖轻摺。梦冷扬州，吟绕西湖，怎见小窗飞雪。苍苔幺凤迷无影，算一种、暗香堪折。待晚来、木末遥窥，犹似旧时明月。"
    ]
  },
  {
    "id": "adcfe4db0bafea9e7860ad7b90ae3f17",
    "title": "台城路闲庭寂寂，春光暮矣，旧恨新愁殊不禁，枨触于怀也",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "飞花竟逐春光去，年华暗惊催箭。梦断难连，酒残易醒，怅触离宫荒苑。天涯路远。纵消息青鸾，好春愁晚。数遍阑干，回肠一曲一回断。",
      "依依多少旧恨，尽鹃声啼老，难诉幽怨。心字成灰，眉山更锁，怎说愁痕能剪。湘帘漫卷。任蕉绿樱红，几番更换。罢抚瑶琴，又回廊绕遍。"
    ]
  },
  {
    "id": "adcfe4db0bafea9ed2d69e1488de2c9a",
    "title": "菩萨蛮·茶烟",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "氤氲小院茶香细。渐萦古篆疏帘里。无力只随风。轻扬几缕浓。",
      "虚廊撩鹤梦。棐几炉烟拥。蟹眼漫评量。敲棋日正长。"
    ]
  },
  {
    "id": "adcfe4db0bafea9e961797c1a0a959f1",
    "title": "菩萨蛮·蕉雨",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "绿天阴罩闲庭院。隔窗风雨愁凌乱。五夜总潇潇。新词一枕敲。",
      "酒醒人意淡。梦断屏山暗。却忆宿江边。打蓬秋满船。"
    ]
  },
  {
    "id": "adcfe4db0bafea9e39054b43c7d82a26",
    "title": "菩萨蛮·桐月",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "一钩新月凉如许。娟娟飞上梧桐树。客思怕惊秋。箫声何处楼。",
      "筛风浑不定。络纬鸣金井。和露凭阑干。夜深么凤寒。"
    ]
  },
  {
    "id": "adcfe4db0bafea9eb06590b2ff71f69a",
    "title": "菩萨蛮·松风",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "林间谡谡无人觉。山深一径松花落。相对谱瑶琴。泠然太古音。",
      "翠涛空际卷。静昼浓阴转。仿佛傍棋枰。石床堕子声。"
    ]
  },
  {
    "id": "adcfe4db0bafea9e36eb2900443ff29b",
    "title": "尾犯·江乡无聊，买鲈作鲙，颇动归思，乃谱此解",
    "authorName": "吴茝",
    "authorId": "adcfe4db0bafea9ed1457b72d1457b72",
    "dynasty": "清",
    "content": [
      "西风弄暝。又思引横塘，早催霜信。白波徐动，鲜鳞跳网，渡头人等。故乡小别，羲住季鹰归艇。趁携筐、买向江边，日斜红树风定。",
      "食谱而今须订。比雕胡味较胜。正雪松酥腻，细斫并刀，玉花低映。奈莼丝秋老，只悄和、蜀姜风韵。尽一箸、解得清馋，酒边滋味重省。"
    ]
  },
  {
    "id": "adcfe4db0becd3a5ae1918693deacf1b",
    "title": "采桑子·春归",
    "authorName": "叶静宜",
    "authorId": "adcfe4db0becd3a5d1457b72d1457b72",
    "dynasty": "清",
    "content": [
      "啼鹃唤了春归去，风也凄凄。雨也凄凄。一任残花落又飞。",
      "韶华在眼轻消遣，莺也依依。燕也依依。几度留春春竟归。"
    ]
  },
  {
    "id": "adcfe4db0becd3a54f13b6278bf2389f",
    "title": "南歌子·暮春",
    "authorName": "叶静宜",
    "authorId": "adcfe4db0becd3a5d1457b72d1457b72",
    "dynasty": "清",
    "content": [
      "青帝留难住，金铃护不胜。落花飞絮怨飘零。试听燕莺都作断肠声。",
      "风雨年年恨，闲愁日日萦。绿章无路乞通明。辜负养花天气惜花情。"
    ]
  },
  {
    "id": "adcfe4db0becd3a55e611bd8f0881acd",
    "title": "浣溪沙·绿蝴蝶",
    "authorName": "叶静宜",
    "authorId": "adcfe4db0becd3a5d1457b72d1457b72",
    "dynasty": "清",
    "content": [
      "省识园蔬叶二分。仙踪幻出碧罗裙。小青莫不是前身。",
      "扑向花丛浑似叶，倦栖芳草梦无痕。绿天深处认难明。"
    ]
  },
  {
    "id": "adcfe4db0becd3a53299fe2e30e8051d",
    "title": "西江月·秋夜",
    "authorName": "叶静宜",
    "authorId": "adcfe4db0becd3a5d1457b72d1457b72",
    "dynasty": "清",
    "content": [
      "何处吹箫庭榭，谁家读曲帘栊。画楼西畔桂堂东。深夜露浓香重。",
      "绕砌虫声唧唧，映阶月色融融。一年容易又秋风。可惜流光似梦。"
    ]
  },
  {
    "id": "adcfe4db0becd3a57cede69e3c0f5fe4",
    "title": "重叠金和筠友大姊韵",
    "authorName": "叶静宜",
    "authorId": "adcfe4db0becd3a5d1457b72d1457b72",
    "dynasty": "清",
    "content": [
      "晓莺啼破辽西梦。重帘不卷钩幺凤。满院落花红。深宵一夜风。",
      "风风还雨雨。陌上垂杨舞。小病怯轻寒。生憎罗袖单。"
    ]
  },
  {
    "id": "adcfe4db0becd3a526b6084530d895a2",
    "title": "秋夜月·本意",
    "authorName": "叶静宜",
    "authorId": "adcfe4db0becd3a5d1457b72d1457b72",
    "dynasty": "清",
    "content": [
      "玉钩初上帘旌。夜云轻。寂寞梧桐深院、月华明。",
      "团圞影。清辉冷。恁无情。底事年年圆缺、更阴晴。"
    ]
  },
  {
    "id": "adcfe4db0bffcb87ee754c58af97ee1a",
    "title": "采莲曲",
    "authorName": "朱德蓉",
    "authorId": "adcfe4db0bffcb87d1457b72d1457b72",
    "dynasty": "清",
    "content": [
      "绿叶罗裙一色裁，芙蓉映水两边开。欲将新曲频频唱，恐有鸳鸯飞入来。"
    ]
  },
  {
    "id": "adcfe4db0c68fcd6d4b081e46d4da268",
    "title": "苏幕遮",
    "authorName": "王兰佩",
    "authorId": "adcfe4db0c68fcd6d1457b72d1457b72",
    "dynasty": "清",
    "content": [
      "靥边红，眉上翠。鸾镜无情，早报人憔悴。病起但知因病累。未病前时，先已心如醉。",
      "倚风兰，零露蕙。秀弱香清，只恐根茎脆。好向空王求忏悔。花莫芬芳，人也休聪慧。"
    ]
  },
  {
    "id": "adcfe4db0c791c6ac17611549353a32a",
    "title": "江南好西湖",
    "authorName": "项纫",
    "authorId": "adcfe4db0c791c6ad1457b72d1457b72",
    "dynasty": "清",
    "content": [
      "西湖好，侵晓出春城。花片片飞三月雨，柳荫荫处一声莺。",
      "人在画中行。"
    ]
  },
  {
    "id": "adcfe4db0c791c6aa0b2df1083a4eda4",
    "title": "减字木兰花·西湖怀古",
    "authorName": "项纫",
    "authorId": "adcfe4db0c791c6ad1457b72d1457b72",
    "dynasty": "清",
    "content": [
      "宫车晓趱。全宋山河输一半。安稳杭州。回首中原唱莫愁。",
      "西湖花月。云里帝城双凤阙。多少官家。雨冷冬青咽暮笳。"
    ]
  },
  {
    "id": "adcfe4db0c791c6af8c0f49b7e9ee951",
    "title": "捣练子·送春",
    "authorName": "项纫",
    "authorId": "adcfe4db0c791c6ad1457b72d1457b72",
    "dynasty": "清",
    "content": [
      "花带泪，柳含颦。风雨无情只送春。一片杜鹃啼不住，伤心多少倚栏人。"
    ]
  },
  {
    "id": "adcfe4db0c791c6a724a79f54541e048",
    "title": "木兰花慢·咏蝶",
    "authorName": "项纫",
    "authorId": "adcfe4db0c791c6ad1457b72d1457b72",
    "dynasty": "清",
    "content": [
      "整翩翩粉翅，愁燕子莺儿。向细草阑干，游丝庭院，双宿双飞。腰肢瘦来一搦，爱红香影里镇相随。花底可怜踪迹，梦中何处天涯。",
      "深闺风景正芳菲。长自傍帘帏。早倚窗人见，绣上罗衣。依依似嫌春晚，更几番、萦绕绿杨枝。忍把泥金小扇，等闲追过墙西。"
    ]
  },
  {
    "id": "adcfe4db0cf420bb5306b09097ac976f",
    "title": "忆汉月残菊",
    "authorName": "傅隐兰",
    "authorId": "adcfe4db0cf420bbd1457b72d1457b72",
    "dynasty": "清",
    "content": [
      "渐渐阑珊香冷。立尽斜阳红影。伶俜倦蝶也魂销，半是怜香半恨。",
      "看红衰翠减，绾不住、秋光转瞬。篱边只剩傲霜枝。笑倩西风扶稳。"
    ]
  },
  {
    "id": "adcfe4db0d33393c3cb1a394619e6c67",
    "title": "兰陵王·癸丑春分前一日，程十发武昌书来，不能忘情于石巢旧居，依周美成",
    "authorName": "顾印愚",
    "authorId": "adcfe4db0d33393cd1457b72d1457b72",
    "dynasty": "清",
    "content": [
      "相风直。烟袅湘竿篆碧。芝楣在、垂桁衍波，明月窥帘旧时色。予怀寄酒国。曾惜。图中主客。重来日，翻惹别情，一跳桃花水千尺。青苔履綦迹。恁我屋争墩，同舍争席。",
      "休论鱼尾猩唇食。乍七曜潜通，九华持去，江梅惆怅寄书驿。系愁北山北。悲恻。岁华积。抵一梦华胥，蓦地喧寂。江花江草何终极。且画卷螺黛，谱留鱼笛。玉蟾蜍老，伴漫士，与泪滴。"
    ]
  },
  {
    "id": "adcfe4db0d364b748ec6222ecc02966b",
    "title": "鹊桥仙",
    "authorName": "马翠燕",
    "authorId": "adcfe4db0d364b74d1457b72d1457b72",
    "dynasty": "清",
    "content": [
      "银湾斜挂，金波徐展，天上人间今夕。黄姑渚畔路迢迢，何处问、支机消息。",
      "锦屏红烛，玉窗罗袜，剩喜鹊桥不隔。青鸾休促紫云车，且良夜倍、相怜惜。"
    ]
  },
  {
    "id": "adcfe4db0d83a0d109c789f08ae162ad",
    "title": "菩萨蛮·春闺",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "东风何事多轻薄。梨花又逐桃花落。小步下兰阶。红沾金缕鞋。",
      "雨丝吹袖湿。窗外春云黑。莫劝饯春杯。荼蘼尚未开。"
    ]
  },
  {
    "id": "adcfe4db0d83a0d18381b7c28b756408",
    "title": "浣溪沙·前题",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "双燕归来语不休。风前柳絮弄轻柔。梨花更作十分愁。",
      "斗草池塘何寂寞，伤春人倦懒梳头。任他红日上帘钩。"
    ]
  },
  {
    "id": "adcfe4db0d83a0d1407de41645eb813d",
    "title": "如梦令·前题",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "隔院黄鹂声近。午梦瞢腾初醒。放下水晶帘，一帐明波相映。",
      "无定。无定。飞絮游丝交影。"
    ]
  },
  {
    "id": "adcfe4db0d83a0d15566851d7d1ded40",
    "title": "探春慢·春晓赋春声",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "漏箭初残，芸窗渐晓，春声百种先应。瑶鼎香消，画楼人倦，睡起峭寒犹凝。回廊帘尽卷，听穿绿、雏莺声近。草芽青遍芳郊，春晓几番花信。",
      "脉脉闲愁无据，更谁倚玉箫，催递吟兴。阑畔娇莺，梁间憨燕，软语商量不定。一树香桃艳，乍仿佛、明妆端正。戛触金铃。却愁薄暮风紧。"
    ]
  },
  {
    "id": "adcfe4db0d83a0d1c490e861daa9f1e6",
    "title": "点绛唇·己未清明前一日，寄顾羽素表妹书赋此，即书于后",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "画阁无人，深深窣地筠帘下。烛花红却。梦醒春寒夜。",
      "远道缄书，空把离愁写。更深也。月来窗罅。一树梨花谢。"
    ]
  },
  {
    "id": "adcfe4db0d83a0d13e2eeff520072b8e",
    "title": "清平乐·榆钱",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "东君暴富。铸出青无数。砌角苔花圆欲妒。认是谁家宝树。",
      "日斜片片争飞。随风点上春衣。换得半囊莺粟，买他一笑蔷薇。"
    ]
  },
  {
    "id": "adcfe4db0d83a0d1c9113f1c2f388594",
    "title": "虞美人·春日偶成",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "海棠花发留春住。春也无心去。怪他风雨苦相催。试看乱红万点、扑帘来。",
      "春愁脉脉浑无据。窗外闻莺语。劝侬把卷暂徘徊。过了清明又有、牡丹开。"
    ]
  },
  {
    "id": "adcfe4db0d83a0d125d36d1b77479540",
    "title": "扫花游绿阴",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "嫩晴台榭，渐翠幄阴阴，障来如许。新凉初度。记前宵曾洒、绿天疏雨。午梦圆时，庭院昼长无暑。微吟处。觉静里冷香，飞上诗句。",
      "弹指春已暮。只巷尾笼青，檐牙泻露。年华暗数。更云暖烟昏，几回延伫。觅遍馀香，一片愁迷空庑。浑不语。正斜阳、浓妆那树。"
    ]
  },
  {
    "id": "adcfe4db0d83a0d1009b7d10c3079afe",
    "title": "踏莎行·息园",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "窣地帘波，绿阴深处。穿花燕子双飞去。名园亭榭似江南，白萍香近红桥路。",
      "悄背东风，流光暗数。旧愁新恨浑无据。连朝细雨落还休，嫩晴屋角春鸠语。"
    ]
  },
  {
    "id": "adcfe4db0d83a0d101b3e74b9d8ddb0d",
    "title": "蝶恋花·奉怀三婶母",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "柳外莺啼声呖呖。桃李闲时，已过清明节。独倚画栏人寂寂。愁肠不解丁香结。",
      "二十四番风信急。空系春幡，难护花如雪。遥望巴山云似织。好凭鸟使通消息。"
    ]
  },
  {
    "id": "adcfe4db0d83a0d11ad8d37630e65d2d",
    "title": "菩萨蛮·送春",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "落花片片红难定。东君偏做消魂景。燕子不知愁。偎人语不休。",
      "春光留不住。毕竟归何处。庭院李花香。风吹帘影凉。"
    ]
  },
  {
    "id": "adcfe4db0d83a0d12e3a011aca7731ba",
    "title": "高阳台·晓起书怀",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "乍试生衣，犹倚单枕，晓窗清梦初残。香篆萦青，重扉静掩双环。娇痴鹦鹉玲珑语，唤云英、移近阑干。卷疏帘，翠雨如烟，一片迷漫。",
      "瘦人天气人憔悴，任脂零粉腻，明镜慵看。燕子来迟，小楼空贮春寒。闲愁只在垂杨里，被东风、吹上眉端。凭妆台，细字蚕眠，写遍冰纨。"
    ]
  },
  {
    "id": "adcfe4db0d83a0d1adbfb936d1027f3b",
    "title": "生查子·秋夜感怀",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "瑟瑟助秋风，点点惊秋雨。窗内有人愁，暮种芭蕉树。",
      "梦醒剔残灯，袖薄凉如许。深夜恼寒蛩，也作悲秋语。"
    ]
  },
  {
    "id": "adcfe4db0d83a0d15d6efd51a385bdcb",
    "title": "菩萨蛮·秋晴书示浣芗大弟",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "嫩凉天气新晴后。弯弯月上疏堤柳。久病未开帘。新秋一雁边。",
      "海棠花自好。人怨西风早。偎枕数寒更。薄帏灯半明。"
    ]
  },
  {
    "id": "adcfe4db0d83a0d19304bf258bacfa1c",
    "title": "点绛唇·秋日思乡",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "雨歇疏桐，晚蝉一片吟烟筱。秋情尽好。篱角寒花小。",
      "半晌无言，乡思萦怀抱。空庭悄。单衣换早。满地西风峭。"
    ]
  },
  {
    "id": "adcfe4db0d83a0d1f29ff18e39203054",
    "title": "点绛唇",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "虬箭叮咚，一天凉晕惊秋□。卷帘新月。花影玲珑人。",
      "细数归期，又近重阳节。愁如结。满城风色。砧杵催寒急。"
    ]
  },
  {
    "id": "adcfe4db0d83a0d149191b3388dfa6f6",
    "title": "南歌子·月夜病怀书感",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "匀泪偎珊枕，寻诗拂锦笺。夜凉如水浸明帘。低漾一层花影一重烟。",
      "兰露飘残月，桐阴罨画檐。药炉声沸夜无眠。只觉年年多病是秋天。"
    ]
  },
  {
    "id": "adcfe4db0d83a0d17cefbf3225074364",
    "title": "洞仙歌·题雪艳图",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "琉璃窗牖，爱横斜瘦影。小伴花鬘晚妆靓。看玉烟、染梦翠羽迷愁，微茫里，寒压一阑香眠。",
      "珠芽才半坼，待画双娥，低镜玲珑巧相映。晓角暮轻吹、冻雀声中，好约住、小楼春信。算标格、真应住瑶京，看银地、无尘兔华千顷。"
    ]
  },
  {
    "id": "adcfe4db0d83a0d15f3a50371f016fab",
    "title": "鹊踏枝壬戌花朝后二日，喜李纫兰妹过访，作此奉柬。",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得玉蕤烟小扬。薇露香浓，好句频吟赏。此日青丝牵步障。琼枝自愧秋葭傍。",
      "林下高风真散朗。冷淡相看，标格疏梅上。飘渺铢衣天际想。玉台可许赓新唱。"
    ]
  },
  {
    "id": "adcfe4db0d83a0d14d1183606e8bb432",
    "title": "鹊踏枝",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "小凭回阑春昼永。为洗冰瓯，浓绿烹香茗。慧业三生今又证。依稀翠水曾相认。",
      "已过花朝春未醒。潦草春风，红减花多病。独夜怯寻梨梦冷。思君吟瘦缸花影。"
    ]
  },
  {
    "id": "adcfe4db0d83a0d19c3cb9ded014faf2",
    "title": "金缕曲·送李湘芷大弟就婚蒋氏，吉期上元后一日",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "小语雏尼喜。报星桥、天风吹度，飞仙环佩。恰好良宵春艳婉，墨会灵书题字。仗玉燕、殷勤传意。通体花光看不定，认丰姿、可似青溪妹。香帕软、绣巾腻。",
      "九华灯下新妆丽。步琼台、团圞二八，月华明媚。露井桃开红满镜，掩映美人云气。正画阁、远山横翠。十样宫眉京兆谱，倩郎君、彩笔描来细。芙蓉幌，好双倚。"
    ]
  },
  {
    "id": "adcfe4db0d83a0d1ecb46f1aaf53449d",
    "title": "渡江云·为虎观二丈题梅梁渔隐册",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "旧游何处觅，冰绡尺幅，淡碧写湖天。湖平诗意远，觅个青蓑，小艇泛凉烟。生香不断，访梅花、戴雪庐边。有数点、素鸥迎棹，仿佛石湖仙。",
      "那年。鲈乡村树，遂得初衣，佳景堪留恋。须重向、溪阴种柳，岸曲栽莲。一帆遥指潇湘浦，忆吴艭、听雨闲眠。燃楚竹、且分石鼎清泉。"
    ]
  },
  {
    "id": "adcfe4db0d83a0d1050066a5d3cc5d8a",
    "title": "东风第一枝·癸亥元旦喜雪，邀纫兰同作",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "凤蜡烧残，鹅笙炙罢，艳雪珑珑催曙。画阑玉戏争妍，粉镜梅妆添妩。裁云剪水，才幻出、满庭花雾。怪谢家、摹拟难工，唤作因风吹絮。",
      "正百福、香奁索句。更七宝、琳华堪赋。压枝琼蕊齐开，按拍霓裳试舞。银篝斜倚，恰一缕、麝薰微炷。认迷离、空外春痕，只在六花多处。"
    ]
  },
  {
    "id": "adcfe4db0d83a0d149cdf7bc07a1bf0b",
    "title": "鬓云松令春感同纫兰作",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "掩青奁，弹粉泪。满地芜香，一缕游丝坠。待画新愁眉样改。弱柳多情，绿上流莺背。",
      "炷残香，消浅醉。风信更番，催到红窗外。阁云春阴浓似黛。薄暖轻寒，好倩花枝耐。"
    ]
  },
  {
    "id": "adcfe4db0d83a0d109c835a945191779",
    "title": "虞美人·怀畹兰",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "璚铺静掩春云叶。一片玲珑月。照人何事别愁多。不管个侬憔悴、损双蛾。",
      "无憀细忆年时事。共作留春计。最怜小妹忒娇痴。戏捉栖香蝴蝶、系红丝。"
    ]
  },
  {
    "id": "adcfe4db0d83a0d1e83de905157b7c63",
    "title": "百字令雨中春恨，同纫兰赋",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "锦鸠呼雨，把春痕吹湿，绿芜天远。人倚雕栏寒料峭，不放楼阴帘卷。琼叶凝愁，翠绡缄恨，脉脉含凄怨。初番风信，缃桃烟外香软。",
      "最忆少日情怀，蛮笺痴写，弹指年华换。迢递江南迷望眼，万叠雾屏云幔。茂苑苔深，吴宫花冷，误却双归燕。明朝晴未，断红飞尽难管。"
    ]
  },
  {
    "id": "adcfe4db0d83a0d1a88be3a625180308",
    "title": "百字令和纫兰春夜闻雁",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "兰缸摇晕，正房栊悄悄，画屏尘满。长夜雁声来枕侧，中带江南新怨。旧苑莺残，遥汀鸥散，料也无佳伴。羡君归早，燕关草碧如染。",
      "我亦身世凄凉，难成乡梦，抱影吟孤馆。细雨蘼芜江岸阔，回首不胜销黯。古瑟弹冰，闲箫裂玉，帘隔春星远。月华全黑，一绳风外吹断。"
    ]
  },
  {
    "id": "adcfe4db0d83a0d11285a713e645a7d3",
    "title": "大江东去二乔观兵图，用坡仙韵",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "英风侠气，笑蛾眉也似，江南人物。妆罢韬钤书对展，绿字香生椒壁。手握灵珠，胸藏慧剑，俊眼光如雪。同心借箸，奇哉儿女人杰。",
      "难得姊妹齐肩，环姿相照，并蒂双花发。一缕炉烟喷鹊尾，仿佛阵云明灭。人已飞仙，事经尘劫，凋尽姮娥发。抽觞吊古，吴宫何处新月。"
    ]
  },
  {
    "id": "adcfe4db0d83a0d19e1ea9e79e9feb93",
    "title": "金缕曲·碧城仙梦图",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "梦到仙灵境。叩琼扉、高寒无际，水晶盘迥。依约碧城秋影外，一片琉璃光莹。照清浅、银潢如镜。露脚丝丝鸾背滑，怕天风、凉透吟魂醒。扪珠斗，度瑶井。",
      "红霞缥缈看难定。怪玲珑、阑干十二，更无人凭。何处玉笙吹一曲，簌簌飞香满径。经几度、碧桃烟暝。好展琅玕笺百幅，尽三山、旧事闲题咏。银毫点，墨花冷。"
    ]
  },
  {
    "id": "adcfe4db0d83a0d10468613415ccd6ca",
    "title": "齐天乐·七夕，纫兰招雪兰、蘅芳、蓉清、蕙如集生香馆，分题得曝衣楼",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "红楼十二阑干曲，深深曝衣庭院。时样裁缝，称心颜色，细认旧时针线。凉生团扇。怅叠却方空，薄罗新换。暮检榴裙，隔年犹有泪痕泫。",
      "兰期共设瓜果，约飞琼彩伴，作意消遣。远道音书，寒闺刀尺，能数几家凄怨。月华如练。渐砧杵西风，凤城吹遍。熏罢银篝，且教秦女卷。"
    ]
  },
  {
    "id": "adcfe4db0d83a0d11efa1f4f1de63794",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得深闺邀女伴，相逢又早初春。愔愔小语伴黄昏。茶烟青绕榻，帘影绿于云。",
      "行向花阴同觅句，擘笺细写回文。最怜小妹太憨生。戏拈双蛱蝶，替样画罗裙。"
    ]
  },
  {
    "id": "adcfe4db0d83a0d11efa1f4ffe5e32df",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得梦回依角枕，文窗微袅晴丝。关情最是五更时。海棠风一剪，寒暖早莺知。",
      "螺子轻研深浅黛，起来慵画双眉。日痕红过曲阑迟。雏鬟持粉箑，微笑索题诗。"
    ]
  },
  {
    "id": "adcfe4db0d83a0d11efa1f4f4c955d17",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得踏青期近也，漫空朝雨生寒。故园迢递隔烟峦。芜香门外路，引梦到江干。",
      "尘满湘琴怜寂寞，天涯春事初阑。殷勤拂袖更重弹。思归三十曲，双琐玉连环。"
    ]
  },
  {
    "id": "adcfe4db0d83a0d11efa1f4f7359f47e",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得笔床香一瓣，轻笼檀晕凄迷。怜花书遍懊侬题。伶俜花外立，横影上春衣。",
      "向晚琼奁妆半懒，嫩凉障袖风低。送春特到绿窗西。多情留月住，疏柳夜乌啼。"
    ]
  },
  {
    "id": "adcfe4db0d83a0d11efa1f4fbd716305",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得才逢樱笋候，生怜瘦减桃花。从教闲日好邀遮。敲残雕玉局，斗尽郁金芽。",
      "窣地薄寒风料峭，博山残篆斜斜。称身衫袖剪轻霞。卷帘迎宿燕，凭槛数昏鸦。"
    ]
  },
  {
    "id": "adcfe4db0d83a0d11efa1f4fe798fa9e",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得追凉风拂鬓，曲池细漾明流。围香画阁似扁舟。露依红万柄，清韵到茶瓯。",
      "掩映铢衣纨扇小，窥人新月如钩。碧山烟暝雨初收。妒罗云影薄，空外一痕秋。"
    ]
  },
  {
    "id": "adcfe4db0d83a0d11efa1f4f51bee46d",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得异书曾赌读，分灯同傍妆台。就中谁似谢娘才，暗将难字识，故意教人猜。",
      "珍重宝函装玳瑁，牙签甲乙亲排。红钤小篆压香煤。",
      "书逋偿未了，相约典金钗。"
    ]
  },
  {
    "id": "adcfe4db0d83a0d11efa1f4f6354eecb",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得针神同学绣，绣床恰并香肩。天生慧性可人怜。翻新花样巧，枝叶十分妍。",
      "傍舍济尼邀礼佛，玉炉小炷檀烟。买丝辛苦绣金仙。庄严瞻法相，十指见青莲。"
    ]
  },
  {
    "id": "adcfe4db0d83a0d11efa1f4f5bbd00e8",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得髫年携手处，红桥画舫蓉湖。别来兰讯未曾疏。新词笺百幅，错落赠明珠。",
      "竹北花南香伴少，近时标格谁如。清心一片映冰壶。顾家新妇好，得似小姑午。"
    ]
  },
  {
    "id": "adcfe4db0d83a0d11efa1f4f258768c4",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得长宵妆阁畔，素蟾才上雕栊。明螺槅子一灯红。玉梅初破蕊，香影最玲珑。",
      "斗酒频拈蕉叶盏，腮窝早晕芙蓉。兜靴微步小庭中。迟眠贪坐月，薄醉爱临风。"
    ]
  },
  {
    "id": "adcfe4db0d83a0d11efa1f4f36d65bad",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得飞琼辞我去，潞河烟月归艭。苦吟金缕对银缸。清思抽乙乙，红泪滴双双。",
      "闻道常仪初嫁了，瑶台环佩琤瑽。何时话雨□□窗。寒衾颠倒梦，枫落忆吴江。"
    ]
  },
  {
    "id": "adcfe4db0d83a0d11efa1f4f7496182b",
    "title": "临江仙·同纫兰四妹作，即呈雪兰大姊、蘅芳、蓉岑两妹，并怀顾羽素表妹，无锡王畹兰五妹",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "记得酿寒过二月，更阑石叶香焦。闲将韵字带愁挑。寄情凭绿绮，缄怨付红绡。",
      "拾翠寻香怀旧侣，汀洲何处兰苕。天青海碧路迢迢。不应耽慧业，此恨几时消。"
    ]
  },
  {
    "id": "adcfe4db0d83a0d110467328be2883d5",
    "title": "风入松·秋夜听若琼姊弹琴，用纫兰韵",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "桐枝弦淡篆烟青。人静漏声沉。茜窗月影寒生晕，讶商风、吹满疏林。似此星辰好夜，恰宜冰雪清襟。",
      "雁南飞去有遗音。万叠楚云深。沙明水碧潇湘路，一群群、齐落江浔。曲里泠泠幽韵，天涯渺渺离心。"
    ]
  },
  {
    "id": "adcfe4db0d83a0d1d0bbed7653bb88d7",
    "title": "卜算子·表姑秦丈兰台",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "红蓼逐风开，黄叶因风起。燕子无情也解愁，絮语秋生矣。",
      "漠漠露凝空，寂寂帘垂地。试掩屏山数漏声，领略秋滋味。"
    ]
  },
  {
    "id": "adcfe4db0d83a0d186b912026edca942",
    "title": "虞美人",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "梧桐叶上萧萧雨。絮尽寒蛩语。湘帘不卷篆纹斜。何事秋来，瘦影似黄花。",
      "空庭独坐添惆怅。试向云边望。三三两两雁当楼。今夜边城，梦里有归舟。"
    ]
  },
  {
    "id": "adcfe4db0d83a0d13745a15e795e159e",
    "title": "采桑子·四时词",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "夜凉璧月园珠露，帘卷玲珑。可耐东风。吹落灯花黯淡红。",
      "沈檀小炷浑无语，悄悄疏栊。薄雾轻笼。春到缃桃第几丛。"
    ]
  },
  {
    "id": "adcfe4db0d83a0d13745a15ee4bfa0fe",
    "title": "采桑子·四时词",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "银塘一带盈盈水，浅映红霞。柳影风斜。鸡鶫飞烟落藕花。",
      "帘阴小坐挥团扇，翠剪双钗。凉晕单纱。晓试新妆玉辟邪。"
    ]
  },
  {
    "id": "adcfe4db0d83a0d13745a15e15b2d029",
    "title": "采桑子·四时词",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "瑶阶露湿香兰瘦，今夜新凉。闲凭回廊。数尽秋更细细长。",
      "竹稍晓挂西南月，疏影横窗。烟淡潇湘。小梦随风度画廊。"
    ]
  },
  {
    "id": "adcfe4db0d83a0d13745a15ebb0a5519",
    "title": "采桑子·四时词",
    "authorName": "杨芸",
    "authorId": "adcfe4db0d83a0d16709e8d6d1457b72",
    "dynasty": "清",
    "content": [
      "玉梅花底弹棋坐，容易斜曛。冷透冰魂。细剪丰貂护鬓云。",
      "檐牙玉箸琤琮坠，静掩重门。香灺灯昏。月转明螺碧一痕。"
    ]
  },
  {
    "id": "adcfe4db0d91e5c683956281bcb8d446",
    "title": "玉楼春·寄外",
    "authorName": "章有渭",
    "authorId": "adcfe4db0d91e5c6d1457b72d1457b72",
    "dynasty": "清",
    "content": [
      "月华一簇云团结。秋到愁边无可说。人传郎意薄于云，侬信此心明似月。",
      "月明会有圆时节。怪杀闲云随处没。云消月堕夜凄清，只有离怀无断绝。"
    ]
  },
  {
    "id": "adcfe4db0da2d6e3dade3e369835189c",
    "title": "谢秋娘秋蛩",
    "authorName": "蔡翥",
    "authorId": "adcfe4db0da2d6e3d1457b72d1457b72",
    "dynasty": "清",
    "content": [
      "秋声惨，最惨络丝娘。夜夜吟寒头欲白，声声咽月叶初黄。",
      "宁不断人肠。"
    ]
  },
  {
    "id": "adcfe4db0da2d6e3028c440434ee2d48",
    "title": "如梦令·秋露",
    "authorName": "蔡翥",
    "authorId": "adcfe4db0da2d6e3d1457b72d1457b72",
    "dynasty": "清",
    "content": [
      "晓起画栏濡透。叶叶枝枝如豆。风过碧梧摇，滴滴绿珠齐溜。",
      "重九。重九。酿与江枫为酒。"
    ]
  },
  {
    "id": "adcfe4db0da2d6e336fe27a60980e9c3",
    "title": "雨中花·出盆兰就雨",
    "authorName": "蔡翥",
    "authorId": "adcfe4db0da2d6e3d1457b72d1457b72",
    "dynasty": "清",
    "content": [
      "曾记去年冬日。怕煞朔风剪急。袅袅芳踪，退藏幽密，待取春消息。",
      "愁里光阴容易失。转眼又过惊蛰。正微雨蒙蒙，倩人扶出，就沐犹无力。"
    ]
  },
  {
    "id": "adcfe4db0da2d6e3f0f9c16ab61b7b15",
    "title": "行香子·题画美人",
    "authorName": "蔡翥",
    "authorId": "adcfe4db0da2d6e3d1457b72d1457b72",
    "dynasty": "清",
    "content": [
      "谁向冰绡。淡写轻描。新妆巧、杨柳纤腰。云鬟叠叠，绣带飘飘。又眼儿媚，眉儿秀，脸儿娇。",
      "有个妖娆。曾得相遭。细思量、何处逍遥。料应今夜，月下吹箫。在梅花溪，桃花岸，杏花桥。"
    ]
  },
  {
    "id": "adcfe4db0e000acedbbdd0391a1fc865",
    "title": "高山流水题无闷草堂诗馀",
    "authorName": "陈怀澄",
    "authorId": "adcfe4db0e000aced1457b72d1457b72",
    "dynasty": "清",
    "content": [
      "故人怛化十馀年，怅迟迟、为纂遗编。尚记过从时，江楼刻烛分笺。浑忘却、月坠遥天。东方白、相对毫无倦色，犹耸吟肩。尔时君与我，何减柳屯田。",
      "姜然。詹园旧游处，只剩得、落叶哀蝉。重按谱，如吹楚竹、如抚湘弦。为君藏、并为君传。每拳攀、谓是草窗竹屋，遑论金荃。怆予怀，抱琴何处觅成连！"
    ]
  },
  {
    "id": "adcfe4db0e45c0a50416035f7569c929",
    "title": "黄金缕见葛秀英《淡香楼诗钞题词》",
    "authorName": "吴琼仙",
    "authorId": "adcfe4db0e45c0a5db29450c3fab5890",
    "dynasty": "清",
    "content": [
      "乌飞兔走何时了。秋月春花，背地催人老。尘土何如仙阙好。青元一梦醒偏早。",
      "新样冰厨花印小。妙手灵心，事事堪倾倒。半缕梅魂惊乍杳。遗香剩得蘅芜草。"
    ]
  },
  {
    "id": "adcfe4db1081ed2d79ffa211dcd8286a",
    "title": "意难忘",
    "authorName": "钱畹兰",
    "authorId": "adcfe4db1081ed2dd1457b72d1457b72",
    "dynasty": "清",
    "content": [
      "玉貌无双。爱梅花疏影，淡倩成妆。吟笺窗映绿，画箧笔生香。酹夜月，泛湖光，正乐事方长。怅霎时，凄风吹雨，泼散鸳鸯。",
      "音容飘渺仙乡。但零纨剩粉，憔悴潘郎。莲波疑小步，铃语讶明珰。徒仿佛，益悲凉。触处断人肠，怎似他、无情草木，荣落相忘。"
    ]
  },
  {
    "id": "adcfe4db10928aaeb4f9d70105f774a5",
    "title": "沁园春·寿张婉紃夫人",
    "authorName": "徐比玉",
    "authorId": "adcfe4db10928aaed1457b72d1457b72",
    "dynasty": "清",
    "content": [
      "萸佩凝香，菊屏呈艳，秋光正妍。喜琼苏刚熟，冰桃堪蔫，欢联雁序，会集群仙。剪烛论文，拈针绣佛，煮茗常烹第二泉。开兰阁，看添寿海鹤，争舞阶前。",
      "龙涎篆袅炉烟。更灯爇、长明照绮筵。羡诗探六义，家传风雅，书娴八法，学绍渊源。吃露餐霞，吟风啸月，涤尽尘心隐绿天。倾心听，听琅璈竞奏，写遍红笺。"
    ]
  },
  {
    "id": "adcfe4db10ee0d6b8e0b9c68b8c34f99",
    "title": "倦寻芳·三月二十日饯春",
    "authorName": "冒殷书",
    "authorId": "adcfe4db10ee0d6bd1457b72d1457b72",
    "dynasty": "清",
    "content": [
      "咄嗟过容，离别年年，舍我原惯。我定难留，留下乱红成片。",
      "忆花朝，思寒食，更怀上巳情难遣。问春光，自古归何处，空随云散。",
      "送行人、缠绵不了，那个临歧，能免三叹。却怪芳时，不把故人依恋。",
      "也似伤心无一语，奈何频倩啼莺唤。更无端，变晴天、雨悲风怨。"
    ]
  },
  {
    "id": "adcfe4db112d44f128c2ef57103edac5",
    "title": "如梦令·早春",
    "authorName": "周季",
    "authorId": "adcfe4db112d44f1d1457b72d1457b72",
    "dynasty": "清",
    "content": [
      "报到东风已到。雾散烟沉晴晓。红日照梅梢，新柳枝头丝袅。",
      "春早。春早。窗外一声啼鸟。"
    ]
  },
  {
    "id": "adcfe4db112d44f175ce5fc0922a5163",
    "title": "唐多令·秋夜追和叶琼章韵",
    "authorName": "周季",
    "authorId": "adcfe4db112d44f1d1457b72d1457b72",
    "dynasty": "清",
    "content": [
      "蛩絮短长更。凉侵衫袖轻。透窗棂、淅沥风鸣。渐觉短檠多意味，好伴取、读书声。",
      "四壁冷清清。孤帏影易惊。把桐君、几上聊横。流水欲弹还又歇，残月落、一天青。"
    ]
  },
  {
    "id": "adcfe4db112d44f1b75297e754baf823",
    "title": "卖花声风雨惜梅",
    "authorName": "周季",
    "authorId": "adcfe4db112d44f1d1457b72d1457b72",
    "dynasty": "清",
    "content": [
      "子鹤妻伊，高士襟期相许。任春来、娇歌艳舞。繁华载路，独占深山坞。王孙有意终非伍。",
      "琼琪满树，恨杀无情少女。恣摧残、更加连雨。师雄清梦，历乱寻何处。难触目粘泥籍土。"
    ]
  },
  {
    "id": "adcfe4db1156a0850ad329273ea42e87",
    "title": "秦淮竹枝词",
    "authorName": "周在浚",
    "authorId": "adcfe4db1156a085d1457b72d1457b72",
    "dynasty": "清",
    "content": [
      "布幔朱阑饰彩舟，少年箕踞放中流。三弦拨动《凉州》调，故老听来尽白头。"
    ]
  },
  {
    "id": "adcfe4db1156a0850ad32927ce6c205f",
    "title": "秦淮竹枝词",
    "authorName": "周在浚",
    "authorId": "adcfe4db1156a085d1457b72d1457b72",
    "dynasty": "清",
    "content": [
      "端阳节近说青溪，芳草门前踏作泥。到得秋来人寂寞，月明衰柳夜乌啼。"
    ]
  },
  {
    "id": "adcfe4db1156a0850ad32927edf9070b",
    "title": "秦淮竹枝词",
    "authorName": "周在浚",
    "authorId": "adcfe4db1156a085d1457b72d1457b72",
    "dynasty": "清",
    "content": [
      "北人才得解征鞍，也学吴侬事事酸。金碗银盘都不用，素磁月下试龙团。"
    ]
  },
  {
    "id": "adcfe4db118cbd912c1e91a46dee3916",
    "title": "天香·程春庐驾部瑞鹊巢探春第一集分赋佛手柑",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "笃耨香浓，兜罗绵软，诸天金界招手。指月玲珑，逆风芬馥，爪甲了无尘垢。",
      "禅机参透。问弹处、华严现否。供向乌皮几净，伴人小窗清昼。",
      "莲台镇长合十，愿皈依、赤华青豆。鼻观闻薰，未必妙因无漏。",
      "应是拈花笑后。带一种、氤氲自灵鹫。小屈双尖，似持神咒。"
    ]
  },
  {
    "id": "adcfe4db129ea61604ecd0e7eb6215c2",
    "title": "杨柳枝·辞",
    "authorName": "虞黄昊",
    "authorId": "adcfe4db129ea616d1457b72d1457b72",
    "dynasty": "清",
    "content": [
      "杨花如雪扑征衣，马上征夫苦忆归。曾向曲中回首望，而今真在路旁飞。"
    ]
  },
  {
    "id": "adcfe4db12a4cea2a5cd7a5ad55a93cf",
    "title": "点绛唇·对灯",
    "authorName": "蔡婉罗",
    "authorId": "adcfe4db12a4cea2d1457b72d1457b72",
    "dynasty": "清",
    "content": [
      "帘外无风，芭蕉尚滴朝来雨。寒生金缕。灯欲和人语。",
      "剔去灯花，红泪休教觑。还留住。影儿相顾。同在屏山路。"
    ]
  },
  {
    "id": "adcfe4db12a4cea21368c914bbd33b60",
    "title": "临江仙",
    "authorName": "蔡婉罗",
    "authorId": "adcfe4db12a4cea2d1457b72d1457b72",
    "dynasty": "清",
    "content": [
      "飞尽流萤无兴扑，扇儿闲却秋风。远山夜半又闻钟。解衣斜对影，欲寝恨床空。",
      "凄断银缸浑欲灭，数声窗外孤鸿。夜凉如水出帘栊。微云淡河汉，疏雨滴梧桐。"
    ]
  },
  {
    "id": "adcfe4db12a4cea24463ec277d03045b",
    "title": "满江红·咏扇",
    "authorName": "蔡婉罗",
    "authorId": "adcfe4db12a4cea2d1457b72d1457b72",
    "dynasty": "清",
    "content": [
      "似雪齐纨，初裁就、一轮明月。堪爱处，合欢新样，笑遮双靥。遣兴试描秦女凤，添愁扑散庄生蝶。羡团圆，素影伴佳人，终朝夕。",
      "湘枕畔，纱橱侧。纤手玩，香难歇。想班姬幽怨，倩伊曾说。漫恃君恩怀袖里，每嗟秋至春风发。最伤情、时节易炎凉，轻抛撇。"
    ]
  },
  {
    "id": "adcfe4db12af80ccf98c3d5e69cafcb4",
    "title": "雨中花·客夜不寐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "淅淅风吹窗上纸。断送得、羁人无寐。叹一盏残灯，半床孤影，归路三千里。",
      "枕边落尽思乡泪。漏未歇、披衣重起。听倦马嘶寒，荒鸡唱晓，雨在疏林里。"
    ]
  },
  {
    "id": "adcfe4db12af80cca0470bf289ae03fa",
    "title": "应天长·疁城客夜",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "疁城秋更苦，正枫染微霜，柳欹碧水。海国天寒，底事浪游到此。少年悲作客，叹今日、更增憔悴。魂断处、冷雨疏钟，凄凉萧寺。",
      "离恨怕提起。笑依刘王粲，登楼何意。几盏村醪，不是中山沉醉。漏声无赖甚，偏只向、客中迢递。算此际、惟有青灯，照人垂泪。"
    ]
  },
  {
    "id": "adcfe4db12af80cc7b3c7458bf1cfc2c",
    "title": "一斛珠·同沈去矜夫子、恽正叔、诸虎男、洪昉思湖上小集",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "湖楼笑倚。六桥千古惟烟水。相将共惜登临意。衰柳斜阳，趱出伤秋泪。",
      "佳会人生知有几。湖山况复都如此。西风吹绽黄花蕊。愁欲来时，好趁垆头醉。"
    ]
  },
  {
    "id": "adcfe4db12af80cc8f77d39a2091cd30",
    "title": "烛影摇红",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "万里春风，不知何处无离别。灯残孤馆正凄凉，空对溶溶月。枕上离魂欲绝。更声声、杜鹃啼血。病中寒食，恕里清明，总成虚设。",
      "流滞经年，异乡言语差能说。繁弦急管故撩人，听着肠如割。千缕垂杨摇曳。记河桥、那时攀折。可怜年少，青镜无情，顿生华发。"
    ]
  },
  {
    "id": "adcfe4db12af80cc8f77d39a746b7354",
    "title": "烛影摇红",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "水冷吴江，曲堤杨柳多衰谢。西风惯送别离船，又到枫桥下。斜日孤帆犹挂。更多少、游人归也。重城又早，灯火摇星，管弦沸夜。",
      "强自推篷，川途风景空如画。钟声惊断枕边魂，残月偏无藉。不见东窗艳冶。漫神游、歌台舞榭。怀人易老，吊古多愁，临风独写。"
    ]
  },
  {
    "id": "adcfe4db12af80cc133f4ef026faaa80",
    "title": "昼夜乐夏思",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "别来不道流华换。火云飞、南风扇。抛他水阁幽欢，博得炎途离怨。万水千山迢迢远。难与你题诗罗扇。多少好风情，付异乡莺燕。",
      "浮瓜沉李冰盘献。未同尝、怎生咽。晚来试着轻衫，还是绿窗针线。墙外枣花黄纂纂。更忆着、手中金钏。懒去揭纱橱，任斗横星乱。"
    ]
  },
  {
    "id": "adcfe4db12af80cc6b17fcf82bbf0607",
    "title": "解连环",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "春愁易惹。叹少年碌碌，韶华难借。又况是、孤旅天涯，对溪柳参差，山桃艳冶。疏雨潇潇，才晴了、片时还下。恨王孙流滞，芳草没情，绿遍平野。",
      "小庭日长闲暇。检旧时纨素，独坐重写。早自闭却重门，但花照孤眠，慵拨香灺。弦冷尊空，更说甚、春宵无价。恁凄凉、谁念此情，不如归也。"
    ]
  },
  {
    "id": "adcfe4db12af80ccf32f182e6f45add2",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "肠断人来天一涯。东风容易送年华。驿亭谁伴酌流霞。",
      "愁里逢春浑似梦，客中多病转思家。况看江上落梅花。"
    ]
  },
  {
    "id": "adcfe4db12af80ccf32f182e00dd6235",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "匹马轻装事远游。寒霜点点落吴钩。平沙尽处一回头。",
      "戍垒三更芦管月，战场几度菊花秋。黄河滚滚向东流。"
    ]
  },
  {
    "id": "adcfe4db12af80cc2713ea5c593eb6af",
    "title": "长相思·客中送春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "花东流。水东流。薄幸春光不暂留。人来天尽头。",
      "暮云收。暮山稠。满眼云山不尽愁。如何独倚楼。"
    ]
  },
  {
    "id": "adcfe4db12af80cc62d754b99eb0a06f",
    "title": "东风齐著力秋杪谒周公庙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "市酒难醺，客衣长薄，天气初寒。闲寻鲁甸，城郭已荒残。满眼离离禾黍，听不尽、暮鸟秋蝉。荒原外，灵光古殿，历几千年。",
      "木主几沦湮。问公孙、赤舄治绩谁传。萧条钟鼓，松桧袅寒烟。费尽当年制作，谁堪睹、囗囗衣冠。伤情也，临风勒马，泪溅雕鞍。"
    ]
  },
  {
    "id": "adcfe4db12af80cc11d08b66058c98e5",
    "title": "汉宫春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "匹马天涯。渐看看日暮，投宿谁家。荒原数行衰柳，几缕残霞。金风萧飒，叫寒云、雁阵横斜。有谁见，病躯劳瘁，帽檐积满尘沙。",
      "自念奔驰南北，把玉颜已缁，难换乌纱。堪悲弃繻投笔，事事都差。山村水驿，赚征人、送了年华。抬望眼，仰天悲啸，剑镡冷浸霜花。"
    ]
  },
  {
    "id": "adcfe4db12af80ccae185f3ea00ed387",
    "title": "贺新郎·读洪昉思纪行诸诗",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "年少襟怀旷。似茫茫、置身天际，裂云高唱。马上千行奚囊句，写尽长途行况。应胜却、梦游神往。易水秋风千年冷，绕燕台、夜夜哀笳响。望诸墓，果无恙。",
      "淋漓激楚人争赏。羡毫端、长江巨飓，大河奔浪。醉按玉龙悲歌罢，霹雳一声纸上。方信是、搏狮缚象。多少风尘长安客，怎洪生、独自牢骚状。应费我，百日想。"
    ]
  },
  {
    "id": "adcfe4db12af80ccae185f3e32a30104",
    "title": "贺新郎·读洪昉思纪行诸诗",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "系马河桥驿。看隋堤、夜来霜重，顿凋柳色。故国重阳风雨际，已是千愁堆积。又何况、他乡他席。手种黄花开也未，拂征尘、破帽频欹侧。抬望眼，水云隔。",
      "吴山兄弟登高日。想风前、茱萸遍插。也应愁戚。冷落园林谁送酒，伴着二人岑寂。更遥忆、长途劳客。木落猿啼天欲暮，料思君、思我同沾臆。沙上雁，又嘹呖。"
    ]
  },
  {
    "id": "adcfe4db12af80ccae185f3e11c339ce",
    "title": "贺新郎·读洪昉思纪行诸诗",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "秋客多萧索。看船头、西风淅沥，暮云寥廓。落日危亭荒草岸，一叶小舟初泊。倚双桨、清尊孤酌。欲酹王孙何处问，但汤汤、淮水流如昨。碑上字，半斑驳。",
      "无聊日把渔竿握。又谁知、渡罂背水，恁多挥霍。千古封侯人不少，大半风尘流落。叹今世、人情更恶。若肯相逢哀一饭，便万金为报犹惭薄。吾与母，预相约。"
    ]
  },
  {
    "id": "adcfe4db12af80ccae185f3ee2291a58",
    "title": "贺新郎·读洪昉思纪行诸诗",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "风雅今谁好。羡翩翩、才华俊逸，如君绝少。立志欲寻千古业，赢得一时倾倒。浑笑杀、轻肥年少。懒向凤池鸣玉佩，且暂来、湖上闲登眺。招我辈，共长啸。",
      "无端便尔催归棹。立长亭、江风吹面，斜阳低照。花满昼船诗满袖，玉盏红醪香绕。更不羡、遨游瀛岛。此日唱酬俱少壮，便别离、何必增烦恼。相忆处，听啼鸟。"
    ]
  },
  {
    "id": "adcfe4db12af80cc587e4bc5dfec6953",
    "title": "鹊桥仙·初至兖州报家大人",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "黄花老却，丹枫落尽，寒气渐侵衣袂。秋风病子落天涯，料岂是、亲心得已。",
      "岁华荏苒，故人零落，千古泗桥流水。荒烟白草兖州城，但日暮、哀笳竞起。"
    ]
  },
  {
    "id": "adcfe4db12af80cc587e4bc597dd6aa6",
    "title": "鹊桥仙·初至兖州报家大人",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "歌传蒿里，琴亡流水，痛我穷途谁主。庭前寒月下梧桐，只此景便分今古。",
      "八年道义，千秋契合，肠断音容何处。茫茫归路二千馀，是昨岁、同君来路。"
    ]
  },
  {
    "id": "adcfe4db12af80ccece5e19939f9c24b",
    "title": "柳梢青",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "小雨初收。残灯复亮，孤馆清幽。怪杀他乡，夜长如岁，春冷如秋。",
      "故园归梦悠悠。待拍碎、珊瑚枕头。鸡欲啼时，月将落也，谁伴侬愁。"
    ]
  },
  {
    "id": "adcfe4db12af80ccece5e19971a3a978",
    "title": "柳梢青",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "孤燕依帘。也将离恨，对我呢喃。魂断吴烟，梦迷楚雨，总被情耽。",
      "文园渴病恹恹。尽到处、愁怀未忺。暗锁眉头，深藏心里，滋味都谙。"
    ]
  },
  {
    "id": "adcfe4db12af80ccea66d9fafa2a7e08",
    "title": "水调歌头·登杜子美诗台",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "乘兴蹑轻屩，登此少陵台。台上犹存残碣，碣上半苍苔。追忆先生去后，屈指千馀年矣，今日我重来。敛袖一长揖，古意动人怀。",
      "眺荒城，瞻孤嶂，独徘徊。秦碑鲁殿，可怜烟草尽沉埋。惟有南楼遗句，赢得骚人吟咏，千古重奇才。方信不朽业，多半属吾侪。"
    ]
  },
  {
    "id": "adcfe4db12af80ccea66d9fa12228959",
    "title": "水调歌头·登杜子美诗台",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "传道吴公殁，华表复来归。日日随云上下跨鹤更骖螭。我始疑人不化，继悟死生至理，此事亦非奇。灵凡本一道，人自不能知。",
      "望瀛州，瞻阆苑，岂难梯。但存忠孝洪崖鬼谷可肩随。梦后瑶池花放，弈罢璚壶酒熟，尘世已多时。寄语摄生客，捷径莫如斯。"
    ]
  },
  {
    "id": "adcfe4db12af80cc99d851f5a4fe1902",
    "title": "兰陵王·秋感",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "纸窗黑。草际寒螀唧唧。东城路、淡月暝烟，丛木黄芦弄秋色。闲情自脉脉。怕听一声邻笛。长吟罢、散步小桥，远水遥天互凝碧。三年倦游客。但舟舣江亭，马系山驿。征衫怕杀西风急。",
      "拚万种离恨，五更幽梦，空囊短剑返故国。早年少头白。萧瑟。暗悲戚。睹旧菊新松，犹自相识。病中岁月成虚掷。怅曲巷蓬户，依然岑寂。牢愁无限，问此际，怎忘得。"
    ]
  },
  {
    "id": "adcfe4db12af80cc585bff74f69d9387",
    "title": "满江红·兖州道中怀洪茂公昉思",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "黯淡平原，搔首处、顿惊客眼。秋阴里、几行榆柳，倒垂沙岸。歇马亭荒征骑少，新嘉驿冷人烟断。夕阳中、隐隐见荒城，哀笳乱。",
      "东山上，浮云散。泗水际，飞鸿唤。但寒萝蔓草，兔狐相伴。黄土埋残帝子骨，西风吹裂行人面。想洪生、兄弟旧经过，愁何限。"
    ]
  },
  {
    "id": "adcfe4db12af80cc585bff74b9a285bf",
    "title": "满江红·兖州道中怀洪茂公昉思",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "搔首踟蹰，望不尽、暮天秋色。叹渺渺、乡关渐远，旅怀增戚。白草荒原征骑缓，寒云沙碛归鸿急。问行来、客路几多程，头都白。",
      "青衫上，泪沾湿。破帽上，尘堆积。但哀笳断角，谁能听得。易水风寒游子去，秦庭月落孤臣泣。有当年、市上狗屠儿，曾相识。"
    ]
  },
  {
    "id": "adcfe4db12af80cc585bff743fc57db2",
    "title": "满江红·兖州道中怀洪茂公昉思",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "马怠车烦，载不起、万千愁思。更无奈、黄尘扑面，西风刮耳。地北天南知己少，朝晴暮雨流年驶。向垆头、赏却紫貂裘，拚沉醉。",
      "曾自嘱，休憔悴。奈提起，还挥泪。怕有人问着，少年心事。人倦路遥斜日淡，天寒水浅飞鸢坠。望荒榛、尽处有人家，苍烟起。"
    ]
  },
  {
    "id": "adcfe4db12af80cc0189d9756e43fa27",
    "title": "二郎神辛亥秋妓馆感赋",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "西风飒飒，叹楚客、顿添悲思。看丛桂都开，紫莼渐老，促我故国归计。冶叶倡条都相识，似成了、天涯浪子。又谁晓疏狂，羁怀无限，暗中牵系。",
      "何事萍根蓬梗，经年流滞。怕白发相催，青云难必，徒向风尘憔悴。宝剑韬光，神驹伏枥，今古大都如此。唤尊前姝丽，且须劝我，笑歌沉醉。"
    ]
  },
  {
    "id": "adcfe4db12af80cc5ed0a4d801733eaf",
    "title": "玉楼春·谒颜子庙感赋",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "人生寿夭原无着。我待我躬宁肯薄。固穷原是士之常，岂必箪瓢才好学。",
      "千秋俎豆偿藜藿。烈烈芳型垂渺邈。而今陋巷岂无人，谁个肯寻颜子乐。"
    ]
  },
  {
    "id": "adcfe4db12af80cc5ed0a4d8bf78cd60",
    "title": "玉楼春·谒颜子庙感赋",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "凄风淅淅穿窗槅。灯怯春寒容易黑。檐声滴碎故乡心，应是石龙中夜泣。",
      "嘈嘈滩水流偏急。约略山城更漏滴。溪桥明日草青青，惆怅归途何处觅。"
    ]
  },
  {
    "id": "adcfe4db12af80cc48ac8e82cd81aa76",
    "title": "沁园春·恭谒阙里",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "东鲁名区，昌平旧里，恭谒素王。看云生古柱，蛟龙欲舞，苔封危碣，蝌蚪成行。日月仪容，尧汤宇度，有六艺群贤列座傍。谁窥见，这百王礼乐，千仞官墙。",
      "我来亦敢升堂。但仰止、高山愧未遑。羡彤墀尘净，玉麟宵卧，雕檐日暖，紫凤朝翔。俎豆陈筵，弦歌在耳，想天地，才能共久长。年年也有，杏花春雨，桧叶秋霜。"
    ]
  },
  {
    "id": "adcfe4db12af80cc179a744abadfad41",
    "title": "虞美人·案《西陵词选》题作「客思」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "来时行乐邯郸道。着意夸年少。酒酣耳热袒貂裘。华烛娇娥扶我上高楼。",
      "而今客久思归去。独走天涯路。征衫薄薄泪重重。衰草原头病马逐秋风。"
    ]
  },
  {
    "id": "adcfe4db12af80cc179a744a4be7f10e",
    "title": "虞美人·案《西陵词选》题作「客思」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "飞鸢坠地饥鹰瘦。平野云低覆。棱层冰雪压貂裘。勒马城根抬首见高楼。",
      "先生去矣千馀载。楼却依然在。我思沽酒一登临。此日寥寥谁舆伴孤斟。"
    ]
  },
  {
    "id": "adcfe4db12af80cc179a744ae376b459",
    "title": "虞美人·案《西陵词选》题作「客思」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "明灯照脸娇波滑。我已消魂杀。扇边呖呖转香喉。拚得为伊瘦了一生休。",
      "殷勤不住回眸顾。岂为宫商误。狂郎家近阖闾城。唱到江南一曲最难听。"
    ]
  },
  {
    "id": "adcfe4db12af80cc179a744a82bc00bc",
    "title": "虞美人·案《西陵词选》题作「客思」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "长街竞作烧灯会。向晚笙歌沸。眼前风景不争多。只奈此身长在异乡何。",
      "荧荧一点残釭照。愁也无人晓。薄寒侵臂酒醒时。墙外不知谁个闹蛾儿。"
    ]
  },
  {
    "id": "adcfe4db12af80ccae57344802314203",
    "title": "少年游·上元前二夕，同徐野君方渭仁毛会侯先生邵于王洪昉思集陆荩思茂承堂分韵得春字",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "华灯焰暖，红云影绕，蟾魄荡梅痕。相对忘年，未知谁主，不道夜将分。",
      "笑歌自可称行乐，何必踏香尘。且共留连，莫教归去，花扑瓮头春。"
    ]
  },
  {
    "id": "adcfe4db12af80ccf9e52998b07090fe",
    "title": "清平乐·案《今词苑》题作「夜感」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "鼠窥窗侧。守着灯儿黑。雨横风狂眠不得。但觉双眸枯涩。",
      "春深犹滞天涯。题书再报归期。坐久夜鸿过尽，锦笺搓作团儿。"
    ]
  },
  {
    "id": "adcfe4db12af80ccf9e5299809d02602",
    "title": "清平乐·案《今词苑》题作「夜感」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "北堂萱草。渐觉垂垂老。甑釜生尘寒夜悄。添得鬓丝多少。",
      "啼螀四壁凄凄。停灯犹缀残衣。忽见满阶霜露，伤心病子天涯。"
    ]
  },
  {
    "id": "adcfe4db12af80ccf9e52998ef6d8ce7",
    "title": "清平乐·案《今词苑》题作「夜感」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "羁愁黯黯。忽地成消减。可惜少年空荏苒。双鬓白来谁染。",
      "雪风不住敲窗。夜深冻灭银釭。客里已多憔悴，病时倍觉凄凉。"
    ]
  },
  {
    "id": "adcfe4db12af80ccf9e52998c492d58e",
    "title": "清平乐·案《今词苑》题作「夜感」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "柳塘花陌。点点鹃红滴。池上小楼楼上客。不肯做些将息。",
      "阿谁解唱新词。倩他隔岸红儿。曲罢盈盈不语，水风遥递相思。"
    ]
  },
  {
    "id": "adcfe4db12af80cc49a28b806590594b",
    "title": "卜算子·夏日访王丹麓兼读峡流词",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "乱云堆火，疏树弄阴，郊外芰荷都放。热客劳劳，正喜翠亭幽爽。引凉飔、细把奇文赏。看几上、蛮笺乍展，兰芬早入书幌。",
      "况复襟期旷。道家近馀杭，易沽花酿。醉语酡颜，泥着雪儿同唱。一丝丝、画栋纤尘扬。更说甚、层城欲掩，任银蟾飞上。"
    ]
  },
  {
    "id": "adcfe4db12af80ccf553061a2ce847ce",
    "title": "念奴娇·感怀",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "登高极望，正凄凉、满眼悲风冷雨。多少春华摇落后，回首但伤迟暮。怪字空书，奈何频唤，此意堪谁诉。疏狂自笑，青衫无限尘土。",
      "那更拾翠情慵，凌云笔老，病卧苍江渚。旧恨新愁千万种，怎得朱颜长驻。红锦缠头，金貂贳酒，事事都轻负。唾壶频击，此生不信如许。"
    ]
  },
  {
    "id": "adcfe4db12af80ccf553061ab4340872",
    "title": "念奴娇·感怀",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "塞鸿啼过，又昏黄、阵阵朔风吹急。败竹荒芦声不断，天半同云幂幂。酒暖还寒，灯挑不亮，帘外琼瑶掷。倚阑凝睇，东湖一片寒色。",
      "遥忆高卧匡床，围炉拥被，谁在门前立。青瘦玉梅频弄影，疑似近时风格。黑发空惊，苍髯欲化，对此增愁寂。层城不掩，载舟应在今夕。"
    ]
  },
  {
    "id": "adcfe4db12af80ccf553061a4c9e4e0d",
    "title": "念奴娇·感怀",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "繁华无定，问西湖、今日阿谁为主。闲约酒徒寻胜迹，直上南峰高处。城郭依稀，江山冷落，系马闲凝伫。振衣长啸，划然声动林树。",
      "回忆南宋遗宫，寒鸦飞尽，筚篥鸣荒戍。黄菊紫萸长似旧，笑杀英雄尘土。落日当杯，西风吹帽，醉把青萍舞。天生我辈，烟霞未许归去。"
    ]
  },
  {
    "id": "adcfe4db12af80ccf553061a2e237726",
    "title": "念奴娇·感怀",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "问天何意，竟珠沉玉碎，未消弥月。料是琼宫重谪下，做弄这番悲切。绣褓萦尘，金钱委地，庭下芝兰折。夜台迢递，可怜谁与提挈。",
      "犹忆病卧床头，娇啼宛转，似未甘长别。死死生生儿女债，青鬓渐生华发。玉树长埋，灵香不验，寸寸肠如割。高台欲上，寒猿又复啼血。"
    ]
  },
  {
    "id": "adcfe4db12af80ccf553061ac0a7a2f7",
    "title": "念奴娇·感怀",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "浪游归也，喜今朝正值，南皮高会。看着如云冠盖集，偏我形容憔悴。曳屦升阶，科头入座，拍案频频起。主人情重，不妨狂态如此。",
      "因念公子风流，接谈终日，已被醇醪醉。况复满堂丝与竹，那不玉山斜倚。屈指而今，让谁千古，争夺词坛帜。有怀未已，漫云歌以言志。"
    ]
  },
  {
    "id": "adcfe4db12af80cce483ae92622989d7",
    "title": "金菊对芙蓉客中怀张景龙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "渺渺征途，劳劳倦客，此生长在他乡。怅良朋别后，岁月偏长。浮云流水天涯外，料南鸿、应到钱塘。知君独对，小轩修竹，尽日徜徉。",
      "望里露白葭苍。恨名牵利缚，未办归航。纵新词细读，难慰思量。风雨驿亭鸡欲唱，忆同游、晓梦迷茫。何时归去，分题刻烛，重醉西窗。"
    ]
  },
  {
    "id": "adcfe4db12af80cc36ecdc6b6233abe2",
    "title": "木兰花慢·闻孙宪揆讣",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "痛多才零落，频击剑，问苍穹。记北墅分题，东城纵饮，往事成空。匆匆向天南去，恨未曾、执手话离悰。谁料千寻玉树，一朝竟委秋风。",
      "朦胧。乡路万重。凭驿使，信难通。叹伤心最是，白头堂上，青鬓闺中。忡忡。想天涯外，有谁收，遗稿付诗筒。魂傍岭南梅下，夜来月淡霜浓。"
    ]
  },
  {
    "id": "adcfe4db12af80cc28a34ae510b59888",
    "title": "归朝欢·送汪雯远计偕",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "把酒送君歧路侧。残菊疏杨留落日。轻裘短剑入皇都，天涯谁个非相识。风流年少客。青山碧水供行色。听旗亭，秋棠佳句，声价重京国。",
      "董生对罢天人策。身惹御炉香拂拂。玉阶醉插杏花游，金闺夜点红灯出。功名安可测。三公那必皆头白。莫留连，布帆高挂，快趁西风力。"
    ]
  },
  {
    "id": "adcfe4db12af80cc28a34ae5a2ff43ef",
    "title": "归朝欢·送汪雯远计偕",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "此日与君重执手。藉草问君无恙否。腮边已有数茎髭，老亲发白娇儿幼。奚囊何所有。去来赢得诗千首。叹休文，征尘污面，更比旧时瘦。",
      "荒原驴背秋霜厚。旅枕鸡鸣寒月透。人生岂愿久离家，饥驱不觉天涯走。中原方囗斗。虎争龙攫风雷骤。喜归来，柴桑小隐，松菊还如旧。"
    ]
  },
  {
    "id": "adcfe4db12af80cc2dc55b9db5f53838",
    "title": "多丽·西湖春暮",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "怪东风，吹得韶华无几。只留他、残红一朵，美人头上摇曳。叹西湖、风光非昔，向登临谁会深意。前度桃门，旧时燕巷，重来瞻眺，暮云叠翠。六桥外、斜阳芳草，是我断肠地。游人散，青帘无恙，且自沉醉。",
      "又何况、繁华如梦，眼前多少憔悴。淡烟中、孤城半掩，万骑骄骢饮春水。内院新声，后庭遗曲，只今犹自在人耳。算惟有、两峰千古，曾也见兴废。黄昏后，月上女墙，谁忍凝睇。"
    ]
  },
  {
    "id": "adcfe4db12af80cc8c25e70ac4f5952b",
    "title": "风中柳",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "荒草寒烟，销尽古今人骨。叹劳生、几时休歇。弓刀千骑，算总成虚设。黍离离、谁家宫阙。",
      "问柳寻花，自有眼前风月。醉浓时、凤团消渴。曲肱高卧，任兔乌奔越。廿一史、不须翻阅。"
    ]
  },
  {
    "id": "adcfe4db12af80cc762dc636848cfda0",
    "title": "望海潮",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "群雁南翔，明河西转，树头已换商飙。扰扰浮生，劳劳终日，鬓边渐点霜毛。壮志未能消。向无人知处，私淬吴刀。金鼓轰天，原来江上滚秋涛。",
      "何言铜柱难标。且风尘混迹，屠钓为交。十万樗蒲，百千沽酒，筵前红粉相招。醉了更登高。叹江山冷落，人物萧条。仰问苍苍，为须有地置吾曹。"
    ]
  },
  {
    "id": "adcfe4db12af80ccb00dc2490dfd7899",
    "title": "庆清朝慢·壬子腊八同毛大可陆荩思先生沈御泠陆云士章天节柳靖公吴瑹符诸子宴集",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "红酒催诗，绿波泛斝，千秋空想芳踪。谁知今朝欢宴，我辈重逢。薄暮门前雪霁，小梅枝上月朦胧。瑶席敞，氍毹座软，橙橘香浓。",
      "人世上，嘉会少，百年里多半，纷冗匆匆。且须相忘少壮，共话情悰。座上不衣自暖，阳春先到画堂中。明朝看，当筵新咏，还是谁工。"
    ]
  },
  {
    "id": "adcfe4db12af80cc574c24b181ed29e2",
    "title": "梁州令·同外舅王尧扬暨翁届子先生皋亭看桃花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "侵晓东皋霁。买棹共乘春水。游人疑向赤城来，落霞片片沾衣袂。",
      "相将共惜春无几。促坐花茵里。人犹如晋，地喜非秦，同向东风醉。"
    ]
  },
  {
    "id": "adcfe4db12af80ccc22735e2713d98a2",
    "title": "风流子·题吴青来清狂小影",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "思君非一日，今朝也、喜得见清狂。想不写颊毛，偏传阿堵，纵添蝇迹，无玷清扬。更相对，绿杨千万缕，红杏两三行。乍道安仁，未曾傅粉，旋疑荀令，怎不闻香。",
      "风流当年少，沉想处应是，暗惜韶光。只怕芳心呕尽，此意谁将。羡绮句初成，堪传金石，彩毫挥处，尽是琳琅。待剪明霞一片，付与青箱。"
    ]
  },
  {
    "id": "adcfe4db12af80cc62b63d15e0a3efa3",
    "title": "临江仙·舟次无锡忆沈遹声",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "城外钟声听不尽，船头又指龙山。解衣沽酒醉时眠。故乡何处觅，或在枕儿边。",
      "却念文园多病后，曾经此地留连。西风流水送华年。后先同作客，游览独凄然。"
    ]
  },
  {
    "id": "adcfe4db12af80ccf255684992c2c622",
    "title": "浪淘沙·慢",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "岁华换、暖回幽谷，春到南国。梅蕊霜前乍白。兰牙雪里渐碧。看树绕、云围乡路隔。漫淹滞、水馆山驿。料难向归鸿假双羽，思量总无益。悲恻。谁怜飘泊踪迹。",
      "向日丽花明良时候，镇地长作客。嗟恁样韶华，负了堪惜。欲归未得。愁镜中、双鬓那能长黑。利锁名缰无休日。将年少、生生浪掷。又何况、愁催兼病逼。恨春到、恼乱人肠，旅馆闭、垂帘不放东风入。"
    ]
  },
  {
    "id": "adcfe4db12af80cc56f5d35010588994",
    "title": "蕙兰芳引晓意",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "玉漏半沉，傍花影、翠楼深掩。纱槅朦胧，飞过流萤一点。单栖无绪，但醉梦、昏沉如魇。到五更风息，隐隐寺钟惊撼。",
      "前事萦怀，新愁入鬓，顿自消减。谢残月孤灯，照我旧时枕簟。模糊香字，未堪重览。天欲明、门外斗斜河淡。"
    ]
  },
  {
    "id": "adcfe4db12af80ccb420c60578238a20",
    "title": "御街行",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "倚阑自把重帘卷。又早与、东风见。春来独自怕看花，无奈繁红撩眼。遥知近日，小园雨足，幽径苍苔满。",
      "谁怜客里芳时换。任争说、堪游玩。歌云舞雪总无心，枉自随人欢宴。孤帏酒醒，小窗月落，柳外啼鸦乱。"
    ]
  },
  {
    "id": "adcfe4db12af80ccb420c605922e6554",
    "title": "御街行",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "是谁巧把丹青画。喜个里、真潇洒。迥然标致出风尘，何羡轻肥裘马。繁华尽洗，豪奢不尚，独把风流写。",
      "声名藉藉传京国，看笔似、黄河泻。科头坐石澹忘情，不数晋时王谢。他年麟阁，绯衣玉佩，只是寻常者。"
    ]
  },
  {
    "id": "adcfe4db12af80cc8d5377bfc82b71d5",
    "title": "满朝欢",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "碧水横分，苍山乱叠，楚天无限云树。惆怅倚阑凝望，黯黯无语。新来憔悴，叹梦不成云，愁都作雨。红袖对笼，翠尊递饮，尽成间阻。",
      "追忆骊歌唱罢，宝马嘶时，肠断送君南浦。秋江渺渺，多少征帆来去。玉块题情，刀镮赠约，毕竟相逢何处。向晓伫立妆台，慵画旧时眉妩。"
    ]
  },
  {
    "id": "adcfe4db12af80cc0c5c2e7d71105ffd",
    "title": "念奴娇",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "江梅乍吐，有寒鸦，斜日愁思欲绝。烛底孜孜曾邂逅，蓦又催人轻别。带绾鸳鸯，钗摇翡翠，风过裙罗揭。低头缓步，弄羞时把衫啮。",
      "望断一刻难留，只留离恨，向黄昏时节。对影偷垂珊枕泪，生怪窥人明月。玉漏初长。银釭半亮，转觉肠如割。痴魂欲去，帐花不住摇曳。"
    ]
  },
  {
    "id": "adcfe4db12af80ccf32f182ed3df2383",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "眉翠都残画未成。脸红微褪梦初醒。恼他桩镜忒分明。",
      "心里只应常有恨，人前还似不知情。背拈钗子画银屏。"
    ]
  },
  {
    "id": "adcfe4db12af80ccf32f182e2e599566",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "幽梦初回月一床。翠衾零乱不闻香。静听阶砌叫寒螀。",
      "人在客中秋更苦，病当愁处夜偏长。怎教人不怨凄凉。"
    ]
  },
  {
    "id": "adcfe4db12af80ccf32f182e052d1007",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "叹息欢情逐晓云。剩衾闲枕已消魂。可怜疏雨打重门。",
      "切切冰弦弹别鹤，荧荧华烛照孤樽。猛拼愁杀别离人。"
    ]
  },
  {
    "id": "adcfe4db12af80ccf32f182eb95ed5c1",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "千片残红千丈丝。霎时牵系即分飞。东风无奈又频吹。",
      "情似路人谁寄恨，事如春梦暂相迷。见时无语但含悲。"
    ]
  },
  {
    "id": "adcfe4db12af80ccf32f182e496b272c",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "疏雨来时嫩蕊倾。金丸落处彩鸾惊。从来好梦不分明。",
      "缱绻非关今世孽，凄凉频忆旧时情。此生此事勾牵萦。"
    ]
  },
  {
    "id": "adcfe4db12af80ccf32f182ed1802da3",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "春夜溶溶月上迟。红楼十二锁花枝。温柔正在倚床时。",
      "宝袜未松先避我，罗巾欲试转怜伊。灯儿谁向画屏移。"
    ]
  },
  {
    "id": "adcfe4db12af80ccf32f182e8756b8ec",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "午倦慵将绣帖移。却揎朱袖卷帘儿。枝头已有嫩莺啼。",
      "薄幸客游芳草路，相思人在落花时。暮云楼外远山迷。"
    ]
  },
  {
    "id": "adcfe4db12af80ccf32f182ec2289701",
    "title": "浣溪沙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "一点残灯落翠篝。杏花朝雨冷悠悠。起来无语叠罗帱。",
      "枕上朦胧曾握臂，镜前娇懒怕梳头。坐看双燕入红楼。"
    ]
  },
  {
    "id": "adcfe4db12af80cccecd2ced39df86c1",
    "title": "氐州第一案《东白堂词选》题作「纪恨」",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "凉雨初收，明月未上，兰堂红粉欢宴。促酒频辞，徵歌懒应，看着故回娇面。恍隔灯纱，怎借得、顺风吹转。最有情时，未相忘处，一声微叹。",
      "自觉疏狂情意浅。奈犹有、这番萦恋。话带愁来，魂随目去，觉最防人见。向更阑、分手处，犹怨道、秋宵太短。恁种迷留，拚今生、为伊肠断。"
    ]
  },
  {
    "id": "adcfe4db12af80cc8ec6222e0a6b8ce5",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "落梅千点，湿云万叶，欲问韶华何处。罗襟渍泪不曾干，怎怪得、春来多雨。",
      "芳尊酒冷，瑶琴尘积，便有心情难诉。怕他柳眼惯窥人，不敢向、小亭闲步。"
    ]
  },
  {
    "id": "adcfe4db12af80cc8ec6222e5ab1b879",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "齐纨似玉，越罗如水，楼上晚妆初歇。冰肌玉骨自生凉，怎要得、人心长热。",
      "柳风入袂，荷香拂枕，天畔又悬新月。离情别恨不能言，生怪杀、暮蝉呜咽。"
    ]
  },
  {
    "id": "adcfe4db12af80cc8ec6222e7ac948fa",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "疏桐引露，残蕉滴雨，半晌漏声才下。梦中不见彩云归，但独对、残灯无话。",
      "醉轻易醒，愁多难讳，羞说沈腰堪把。缄将白发寄伊行，更莫为、有情惊诧。"
    ]
  },
  {
    "id": "adcfe4db12af80cc8ec6222ee394d8a8",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "更筹渐尽，帘钩犹挂，翠被香消谁爇。见时也只是寻常，才不见、便增悲咽。",
      "月华照罢，雁声啼过，懒把恨词重阅。梦魂夜夜隔妆台，料还是、相思未切。"
    ]
  },
  {
    "id": "adcfe4db12af80cc8ec6222e793787ac",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "朔风吹面，晓霜迷路，又唱骊歌一阕。眼前多少送行人，知为着、阿谁呜咽。",
      "金尊懒劝，玉箫空奏，回首乱山重叠。此生羡杀少情人，怎鍊得、柔肠似铁。"
    ]
  },
  {
    "id": "adcfe4db12af80cc8ec6222e22a95fa6",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "翠云卸枕，玉楼衬被，双颊夜来偏好。金钩银蒜影模糊，灯一点、不妨留照。",
      "薄酲未醒，暗香正暖，睨着横波微笑。玉郎已是瘦棱棱，怕明日、腰围更小。"
    ]
  },
  {
    "id": "adcfe4db12af80cc8ec6222ecb9558cc",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "漏声难数，雨声休听，强把星眸双闭。个侬原是病烦人，最怕是、夜来无寐。",
      "万千泪点，未零先揾，瞒着鸳鸯绣被。高烧银烛到天明，只照得、影儿独自。"
    ]
  },
  {
    "id": "adcfe4db12af80cc8ec6222e9e0a3a14",
    "title": "鹊桥仙",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "黛螺初点，玉纤轻握，催暖金壶绿醑。旧巢燕子一双儿，也学我、绮窗私语。",
      "怕他娇小，费侬珍惜，好个朝朝暮暮。万年枝上合欢花，浑不信、人间春去。"
    ]
  },
  {
    "id": "adcfe4db12af80cc0e82f2fdbf61314a",
    "title": "满园花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "一晌怜娇小。空为情颠倒。到而今、却被众口笑。便受了万千，不敢人前道。自也难猜料。想近日命里，定有孛罗缠扰。却怪他、千般无一好。",
      "没事寻烦恼。真忒也性儿拗。便望断银河，难乞天孙巧。无昏晓，直恁愁里度日，怎不人老。"
    ]
  },
  {
    "id": "adcfe4db12af80cc766b43785dbbae4d",
    "title": "十六字令",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "春夜暖，漏阁未传签。花阴下，和月卷珠帘。"
    ]
  },
  {
    "id": "adcfe4db12af80ccdf75dd8e5dd5bd42",
    "title": "生查子·案《东白堂词选》题作「观闺人夜绣」",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "趁着玉釭明，细把红茸整。绣得枕儿完，此夜图交颈。",
      "卿若未眠时，我也和衣等。金斗火将残，愁杀春纤冷。"
    ]
  },
  {
    "id": "adcfe4db12af80cc7f8cb5f3c6802baf",
    "title": "西河·案《东白堂词选》题作「春闺怨」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "春色快。玉容暗里都改。庭前开尽海棠花，几时曾戴。一番风信一番愁，自家没个聊赖。冷瑶瑟，宽绣带。病儿知为谁害。黄莺紫燕自双双，不将人睬。",
      "可怜磨得镜儿明，晓窗谁画眉黛。并肩执手甚日再。叹佳期、空恁耽待。欲寄相思天外。又嗔他千里、暮云叆叇。绿水青芜，愁无奈。"
    ]
  },
  {
    "id": "adcfe4db12af80cc681130bc2637c815",
    "title": "金钱子案《西陵词选》题作「东城同沈遹声作」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "云锁深林，风里梵声时度。水潺湲、乱红流去。古木亭亭，伴愁人凝伫。点点归鸦，斜阳芳草东城路。",
      "碧野朱桥，记是那时门户。到而今、旧欢何处。零落桃花，但魂销崔护。凝想无聊，隔墙头又催箫鼓。"
    ]
  },
  {
    "id": "adcfe4db12af80cc9c70a6d831342247",
    "title": "踏莎行",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "梦有工夫，愁无气力。厌厌夜坐偏岑寂。向来孤月照双栖，人间今夕同离隔。",
      "芳信谁传，流年自惜。心儿莫似灯儿黑。落花风过玉帘空，无言暗把阑干拍。"
    ]
  },
  {
    "id": "adcfe4db12af80cc9c70a6d8a47d99ea",
    "title": "踏莎行",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "眉翠轻匀，臂红微露。晓妆初罢窥朱户。玉床斜倚绣鸳鸯，珠帘半卷调鹦鹉。",
      "漠漠香尘，蒙蒙飞絮。行人惆怅频回顾。韆鞦过尽紫骝嘶，明朝认着垂杨路。"
    ]
  },
  {
    "id": "adcfe4db12af80cc9c70a6d82663d446",
    "title": "踏莎行",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "菱鉴蒙尘，兰膏泻泪。今春谙尽愁滋味。阶前开了合欢花，床头叠起鸳鸯被。",
      "芳草无情，东风有意。朦胧淡月帘垂地。子规不去唤人归，三更故搅银屏睡。"
    ]
  },
  {
    "id": "adcfe4db12af80cc35cdeddcc36cfbca",
    "title": "翠楼吟",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "欢不知愁，夜都忘晓，当初忒恁痴绝。岂知杨柳岸，便抵死、催人轻别。思量都彻。有昔日绸缪，而今悲咽。谁传语，后来情绪，从前根节。",
      "春去犹自恹恹。怎欲眠又起，乍寒还热。碧云迷去路，便梦也、被他拦截。新来更怯。奈肠岂坚金，鬓非凝漆。小楼外，恼人羌管，又来呜轧。"
    ]
  },
  {
    "id": "adcfe4db12af80cc90bdbd82a26cbea7",
    "title": "满江红",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "憔悴支离，能消得、几番春到。满眼是、蒙蒙飞絮，萋萋芳草。九十繁华随日减，万千情绪无人晓。问酒家、何处是中山，拚倾倒。",
      "风过处，残红少。花落后，游踪杳。想佳人此际，双眉慵扫。孤枕梦轻飞去远，小楼书密传来巧。道从今、不许月团圆，天应老。"
    ]
  },
  {
    "id": "adcfe4db12af80cc90bdbd82155c24e6",
    "title": "满江红",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "怕杀孤灯，趁暗里、自家眠罢。正沉沉、重关深掩，漏签才下。寒犬惊嗥花下影，飞鼯捎落檐头瓦。细听来、不见有人声，心儿怕。",
      "双眼泪，如珠卸。双足冷，如冰泻。怎风儿刚歇，雨儿又洒。雀脑烧残难再热，罗帏放了羞重挂。只消他、一个杜鹃啼，魂销也。"
    ]
  },
  {
    "id": "adcfe4db12af80cc4b507b12cb344eda",
    "title": "朝中措",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "玉楼花雾夜藏春。红烛照华裀。只道伴侬欢笑，腮边却有啼痕。",
      "柔情难诉，粉香狼藉，樽酒殷勤。今夜西窗月落，不知人在孤村。"
    ]
  },
  {
    "id": "adcfe4db12af80cccb1fde2fd790c740",
    "title": "虞美人·别恨",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "画船挝鼓催行路。留也终须去。看人离别已销魂。何况而今亲作送行人。",
      "病时将息愁时耐。只要情长在。浮萍流水各匆匆。或是他年侥幸得重逢。"
    ]
  },
  {
    "id": "adcfe4db12af80cccb1fde2fe88eb303",
    "title": "虞美人·别恨",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "壁灯摇漾红梅影。人与花俱冷。翠衾独拥耐残更。难道今宵毕竟、不天明。",
      "暗风和雪敲窗下。听着心儿怕。十年前事一思量。枕上红冰冻杀小鸳鸯。"
    ]
  },
  {
    "id": "adcfe4db12af80cccb1fde2fe4768b06",
    "title": "虞美人·别恨",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "当初郎读纱窗下。妾正梳头罢。凭肩低揾口唇朱。笑指二三难字问奴奴。",
      "而今郎去归期晚。妾也梳头懒。牙签冷落罥香尘。却剪云鬟千里寄行人。"
    ]
  },
  {
    "id": "adcfe4db12af80ccf1bb479947282d53",
    "title": "早梅芳",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "斜日沉，归云散。落尽闲花片。重门深闭，未到黄昏已肠断。窗低函淡月，楼迥闻哀雁。渐看看更静，自把被儿卷。",
      "梦如痴，泪似霰。往事长萦绊。香消帐冷，辗转牙床万千遍。愁多憎永夜，胆怯疑虚幔。怎抬头，暗风灯影乱。"
    ]
  },
  {
    "id": "adcfe4db12af80ccc716702025500ba5",
    "title": "南柯子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "髻挽桃儿小，裙拖带子长。阑干斜倚背残阳。风里花枝零乱，不成妆。",
      "假意调鹦鹉，闲情品凤凰。避郎端的又兜郎。便道有时嗔怪，也难忘。"
    ]
  },
  {
    "id": "adcfe4db12af80cc36659e48a5972c21",
    "title": "真珠帘",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "凄凉院宇孤眠客。听城头、玉漏沉沉三滴。帐影模糊，一点银灯未黑。多少征鸿嘹呖过，但记他、故人消息。悽侧。漫推窗注目，霜寒露白。",
      "脉脉。未堪追忆。想凤楼憔悴，别怀谁识。落叶与西风，又一番萧瑟。泪湿红绵金枕冷，纵有梦、何曾成得。愁寂。怕相思切处，粉云遥隔。"
    ]
  },
  {
    "id": "adcfe4db12af80cc6e20180707458446",
    "title": "琐窗寒",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "剪雪成花，堆云掩月，小楼孤宿。纹衾叠起，惆怅后期难卜。忆当初、风情万千，把旧书一日千回读。向黄昏寂寞，魂迷烟树，心惊风竹。幽独。",
      "愁千斛。但事事关情，时时寓目。彩云何处，别后年华偏速。对寒窗、自抚玉琴，繁弦难理肠断曲。把临岐、未尽离言，梦里重叮嘱。"
    ]
  },
  {
    "id": "adcfe4db12af80cc839cbae031661b27",
    "title": "二郎神冬夜",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "数声银箭，又历过、云山千里。叹好梦难凭，幽欢无据，赢得一番憔悴。起向纱窗恹恹坐，独自个、没些闲事。便熏暖衾窝，依然再睡，也无滋味。",
      "犹记。年时欢聚，倚娇佯醉。把翠钿轻卸，玉梅笑撚，问道閤门关未。惆怅别来，年华如瞬，又是淹淹残岁。无限恨，空有灯前剩酒，枕边清泪。"
    ]
  },
  {
    "id": "adcfe4db12af80cc6ffdaf8ab7b1caab",
    "title": "望江南",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "深闺恨，日日上眉头。春梦醒来犹恋枕，夜香烧罢不登楼。",
      "暗自数更筹。"
    ]
  },
  {
    "id": "adcfe4db12af80cc6ffdaf8aeb12c803",
    "title": "望江南",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "情脉脉，镇自惜芳华。玉管无心题柳絮，碧窗有梦入梨花。",
      "鹦鹉又催茶。"
    ]
  },
  {
    "id": "adcfe4db12af80cc6ffdaf8a3f9fdfed",
    "title": "望江南",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "新浴罢，小髻傍窗梳。红雨一帘花结子，绿阴满院燕将雏。",
      "辜负碧纱橱。"
    ]
  },
  {
    "id": "adcfe4db12af80cc6ffdaf8a92e86ccb",
    "title": "望江南",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "深院静，寒漏滴壶铜。敲断玉砧千里月，落残黄叶满楼风。",
      "清景与谁同。"
    ]
  },
  {
    "id": "adcfe4db12af80cc6ffdaf8a6456938f",
    "title": "望江南",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "梅影下，琼屑糁香阶。红酒扶头寒拥被，朱唇呵手坐兜鞋。",
      "风动绣帘开。"
    ]
  },
  {
    "id": "adcfe4db12af80cc6ffdaf8a2d4f32a5",
    "title": "望江南",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "心忒小，细语半分明。夜月筵前曾送目，春风曲里旧知名。",
      "今日喜逢迎。"
    ]
  },
  {
    "id": "adcfe4db12af80ccf137049b8de6a612",
    "title": "阮郎归",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "飞琼底事下瑶池。妆成无限思。为寻春色到芳堤。轻风吹欲飞。",
      "垂柳弱，妒腰肢。齐纨素手携。人间难觅恁芳姿。相逢值得痴。"
    ]
  },
  {
    "id": "adcfe4db12af80ccd4b081e448b5118b",
    "title": "苏幕遮",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "樾阴微，池草细。才说春来，打点伤春意。花暖昼长浑似醉。没甚心情，镇日和衣睡。",
      "到如今，思往事。江北江南，都是伤心地。几曲阑干频徙倚。断尽柔肠，只在东风里。"
    ]
  },
  {
    "id": "adcfe4db12af80ccd4b081e418b6860c",
    "title": "苏幕遮",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "臂红轻，眉黛浅。髻上春幡，两个人谁健。寂寞昼长幽梦短。闲倚红楼，袖冷雕阑暖。",
      "别情深，诗思倦。剩酒残脂，和泪浇花片。春色不教来小院。谁卷珠帘，放入双飞燕。"
    ]
  },
  {
    "id": "adcfe4db12af80ccba8fd078f83cca08",
    "title": "玲珑四犯",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "帐冷楼空，怕愁病逢秋，独眠听雨。料没书来，不数遥天雁度。梦里乍图幽会，怎轻放、彩云飞去。便枕儿、恁般僝僽，更望阿谁怜取。",
      "当初尚作消魂语。到而今、有愁难赋。拚对着清樽黄菊，岁岁伤迟暮。几点吴霜入鬓，浑不信、少年如许。最难禁无赖，五更风吹变，庭前绿树。"
    ]
  },
  {
    "id": "adcfe4db12af80cc104b694bb6f69e73",
    "title": "玉楼春·案《东白堂词选》题作「春怨」。",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "东君那肯留春住。水面飞花丝上絮。人生都是闷和愁，天意不离风共雨。",
      "凄凉庭院恹恹暮。独自点灯楼上去。手将金枕细叮咛，今夜梦儿须好做。"
    ]
  },
  {
    "id": "adcfe4db12af80ccedb49ef0b8506578",
    "title": "青玉案·送春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "人间那是无愁处。何况是、春归去。着意留春春不住。莫教到得，明年今日，又说人虚度。",
      "人生拚却愁如许。不肯叨叨向春诉。絮逐芳尘花逐雨。春今如此，人今如此，毕竟谁辜负。"
    ]
  },
  {
    "id": "adcfe4db12af80ccfc56a78160cbbb67",
    "title": "贺新郎",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "寂寂重门闭。镇黄昏、懒挑兰灺，半闲鸳被。万点潇潇无情雨，时向纱窗飞坠。恰也似、伴人愁泪。谁说春宵非易得，怎浑如、秋夜难成寐。无语处，暗憔悴。",
      "天公料得无私意。想人间、昏昏晓晓，一般况味。可惜少年行乐事，大半输他梦里。酒醒后、小楼遍倚。独自三更凝望久，但春山、烟树春江水。离别恨，倩谁寄。"
    ]
  },
  {
    "id": "adcfe4db12af80cce429ae7920c11cba",
    "title": "如梦令",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "羞杀影儿成两。灯下暗垂罗帐。只为负情人，咒得双星不亮。",
      "楼上。楼上。夜夜含愁凝望。"
    ]
  },
  {
    "id": "adcfe4db12af80cce429ae79feecfd0d",
    "title": "如梦令",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "孤枕销残薄酒。黯黯一灯相守。檐竹撼西风，门外不知晴否。",
      "消瘦。消瘦。醒到五更时候。"
    ]
  },
  {
    "id": "adcfe4db12af80cc29ad349ca456a9ee",
    "title": "玉女摇仙佩",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "寒霞点鹜，冷雨啼蝉，砌下秋棠未落。纨扇初捐，罗衣乍怯，早晚凉生池阁。幽怨谁堪托。渐裙罗过摺，鬓云慵掠。漫惆怅、故人幸薄，朱户青楼，音信辽廓。三更梦天涯，湘水吴云，端然迷着。",
      "拟倩征鸿寄问，翠管花笺，争奈字儿频错。一自别来，玉琴珠箔，都被暗尘封却。秋意增萧索。叹依旧负我，花前深约。向此夜、枕边帐底，泪珠流尽，灯昏漏永，闻寒角。好风明月空如昨。"
    ]
  },
  {
    "id": "adcfe4db12af80ccc946a9989351dc6c",
    "title": "醉春风案《东白堂词选》题作「别怨」",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "曾说休迤逗。何事轻分手。别来莫道不相思，彀。彀。彀。残月帘西，暮云楼上，那些时候。",
      "春色来何骤。人意应非旧。归期曾指杏花残，谬。谬。谬。望到如今，看看又是，海棠开后。"
    ]
  },
  {
    "id": "adcfe4db12af80ccf29ff18efbb1e6b6",
    "title": "点绛唇",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "窗纸檐铃，风儿一夜何曾绝。龙须怕贴。亏得金炉热。",
      "只有鸳衾，曾见销肌雪。残灯灭。星星难说。自把春纤啮。"
    ]
  },
  {
    "id": "adcfe4db12af80ccf29ff18e992e0b58",
    "title": "点绛唇",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "楼上凝眸，茫茫烟树迷吴楚。层山曲浦。那是人归路。",
      "万种千般，只有愁难处。恹恹暮。翠帏无主。莫又风和雨。"
    ]
  },
  {
    "id": "adcfe4db12af80ccf29ff18e63a075cd",
    "title": "点绛唇",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "冷雨欺人，夜深只向纱窗打。可怜瘦也。门外梨花谢。",
      "侵晓临妆，眉黛无心画。还堪讶。谁家骄马。系在垂杨下。"
    ]
  },
  {
    "id": "adcfe4db12af80ccf29ff18ebee77f71",
    "title": "点绛唇",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "好梦偏惊，醒来细细重思想。残灯犹亮。帐子何曾放。",
      "别语叮咛，难道都成谎。空惆怅。三更月上。又是邻鸡唱。"
    ]
  },
  {
    "id": "adcfe4db12af80cc7e10263346c424b9",
    "title": "丹凤吟",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "最是伤春无赖，绣枕香残，素琴弦冷。莺顽燕惷，怀里尺书难倩。",
      "生憎游冶，行踪浑似，原上飞蓬，浪中浮梗。渐觉繁花绣地，绿柳藏鸦，辜负多少芳景。",
      "纵使妆成谁看，不如休去临晓镜。为问疏狂意，怎幽期误了，全不思省。",
      "云山烟树，镇日小楼空凭。雨雨风风，春去也、剩一床愁病。",
      "归来不信，有翠裙作证。"
    ]
  },
  {
    "id": "adcfe4db12af80cce3ff76a42e5e2b94",
    "title": "祝英台近",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "水东流，花委地。教我也无计。断水零山、望眼暗流泪。自从那日轻分，雁鸿便断，怎怪你、多心多意。",
      "暗牵系。纵使说与伊家，争知这憔悴。暮去朝来，难道不思你。他时月下重逢，心香一炷，把此意、对天盟誓。"
    ]
  },
  {
    "id": "adcfe4db12af80cc9b02ba6d45160c4b",
    "title": "菩萨蛮",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "玉床困拥鸳鸯被。起来未把裙腰系。悄问忆侬不。低头笑不休。",
      "粉腮香欲动。颤落钗头凤。风荡玉钩声。又闻花外莺。"
    ]
  },
  {
    "id": "adcfe4db12af80cc9b02ba6d3838e6e7",
    "title": "菩萨蛮",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "梦回遥忆深闺夜。灯前懒把残妆卸。和泪唤鸦鬟。问他寒不寒。",
      "强拈针线坐。欲睡如何可。风雨一声声。多应是五更。"
    ]
  },
  {
    "id": "adcfe4db12af80cc6d311f6a4101d67e",
    "title": "玉漏迟·案《东白堂词选》题作「别意」",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "西风多病客，那堪又是，离怀别意。相顾凝眸，此际难传心事。凭仗镜台青影，长与照、愁时颦翠。千万里。冷烟淡月，暮云秋水。",
      "知是浪蕊浮花，奈未免多情，谁能遣此。终日痴痴，小楼几番倦倚。忆着春纤佳处，但珍重、旧时针指。今夜里。凄凉自温鸳被。"
    ]
  },
  {
    "id": "adcfe4db12af80cc8d41f387c7c72bee",
    "title": "西江月",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "架上剔残金粟，镜前卸却瑶簪。看看月色转花阴。又是小鬟催寝。",
      "嫩柳私愁莺度，娇花暗怕蜂侵。低头无语自沉吟。坐皱湘裙红锦。"
    ]
  },
  {
    "id": "adcfe4db12af80cc8d41f3875facc22b",
    "title": "西江月",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "午醉渐松鸦鬓，春愁暗损蛾眉。鸳衾绣罢已多时。留待玉郎同睡。",
      "架上鸟声寂寂，庭前日影迟迟。风摇帘幕燕交飞。片片花儿落地。"
    ]
  },
  {
    "id": "adcfe4db12af80cc8d41f387068421c4",
    "title": "西江月",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "贪耍惯抛残绣，禁寒强试新罗。泥人怀抱不腾那。狼藉满头花朵。",
      "玉子未曾应劫，红牙又索教歌。真珠帘外日西趖。误了小窗书课。"
    ]
  },
  {
    "id": "adcfe4db12af80cc4b2750628b6885eb",
    "title": "丑奴儿",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "一声叫过潇湘雁，好梦悠悠。好梦悠悠。人似梧桐不耐秋。",
      "西风凛凛初长夜，何地无愁。何地无愁。月白霜寒莫倚楼。"
    ]
  },
  {
    "id": "adcfe4db12af80cca696344ee3dc98d9",
    "title": "喜迁莺",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "碧阑干外，见无数杨花，随风飞雪。亭倚松岚，泉凝月户，此地曾经离别。银烛照人孤寝，紫穗也羞双结。永夜冷，翠衾香断，桃笙怕贴。",
      "心切。待尽把离情寄与，几度还羞说。雪藕欹云，朱樱唾玉，记是合欢时节。冷落关山人去，梦也把侬抛撇。伤心处，又纱窗放晓，一声鶗鴂。"
    ]
  },
  {
    "id": "adcfe4db12af80ccc4ced959aa8090e2",
    "title": "东风齐著力",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "烛焰摇帘，霜威侵被，旅馆凄清。城高风紧，钟鼓不分明。无那起行残月，生怕见、孤影伶仃。沉凝久，冷无人热，病有谁疼。",
      "还记旧逢迎。当此际、翠楼携手同登。脂销粉褪，灯暗越娉婷。消受玉柔香暖，难禁处、微啭春莺。如今也，天南地北，梦也难成。"
    ]
  },
  {
    "id": "adcfe4db12af80cccbb4627932511947",
    "title": "荆州亭案《昭代词选》调名作「江亭怨」",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "夜短愁长难睡。泪与灯花俱坠。街鼓一声声，好似打人心里。",
      "累得翠蛾憔悴。难道没些番悔。检出小榴笺，抹杀鸳鸯两字。"
    ]
  },
  {
    "id": "adcfe4db12af80cc4334969f6e527b42",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "有限青春容易负。万水千山，忍便轻身去。愁里行行愁里住。有谁伴你朝和暮。",
      "冷落平沙荒草路。薄薄衫儿，最怕秋风雨。瘦得沈腰如一缕。征鞍莫作消魂语。"
    ]
  },
  {
    "id": "adcfe4db12af80cc4334969f12ad9c19",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "罗袖淹淹红泪涴。没计驱愁，只得和愁坐。此夜悽惶惟有我。玉楼香梦曾知么。",
      "唱尽相思谁与和。剩枕闲衾，有甚心情卧。架上荧荧灯蕊堕。床头冷落金猊火。"
    ]
  },
  {
    "id": "adcfe4db12af80cc4334969ff5053352",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "烟径凄迷生碧草。盼得春来，却被春颠倒。寒食清明都过了。乍晴乍雨成烦恼。",
      "镜里朱颜容易老。一段闲情，转怕人知道。昨夜小楼寒尚峭。柳绵吹尽东风晓。"
    ]
  },
  {
    "id": "adcfe4db12af80cc4334969f44f0cae9",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "小苑春深寒意浅。谁拗墙花，蓦地抬头见。羞晕满腮娇满眼。牵衣才得和衣转。",
      "苔滑泥香行未便。却到窗前，又是鹦哥唤。十二珠帘闲不卷。东风吹落残红片。"
    ]
  },
  {
    "id": "adcfe4db12af80cc4334969fcde79af2",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "九十韶华空在眼。绿暗红稀，料是东君倦。谁说春风能似剪。闲愁缕缕何曾断。",
      "一枕斜阳莺语乱。幽梦初回，失口曾轻唤。万种相思春不管。暮江烟水知深浅。"
    ]
  },
  {
    "id": "adcfe4db12af80cc4334969fa1271faa",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "忽暖忽寒晴又雨。天也如人，直恁无凭据。郊外翠尘堤上絮。梦魂迷却江南路。",
      "不忍再吟肠断句。赚到而今，只有愁如许。独倚危楼春欲暮。画船犹自催歌舞。"
    ]
  },
  {
    "id": "adcfe4db12af80cc4334969ffb3cbd52",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "幽梦不来肠寸断。瘦影支离，怕与灯相见。故意朦胧睃着眼。暗风吹起红罗幔。",
      "曲着腰儿过夜半。翠被无情，熏杀难教暖。檐铁声声和雨颤。谁家楼阁催弦管。"
    ]
  },
  {
    "id": "adcfe4db12af80cc4334969fe9c5e469",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "几上玉炉初断火。谁把朱门，未晚和愁锁。月入重帘人一个。影儿着意周旋我。",
      "恰记凤楼相对坐。到得而今，寂寞如何卧。风过绿窗寒叶堕。可怜梦也无缘做。"
    ]
  },
  {
    "id": "adcfe4db12af80cc4334969f45cef9af",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "催唱新词回却面。避着灯儿，偷眼将侬看。嘱付娇波休再转。座中狂客柔肠断。",
      "莫惜酒阑容易散。好梦成时，应也还相见。只怕梦中终是幻。不如醉里重留恋。"
    ]
  },
  {
    "id": "adcfe4db12af80cc4334969f7c933b35",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "绿柳桥边舟待发。江水骊歌，一样声儿咽。云黯天低疏雨歇。这般时候偏离别。",
      "万种恩情坚似铁。地久天长，岂待临歧说。珍重此身休薄劣。不愁欢会无时节。"
    ]
  },
  {
    "id": "adcfe4db12af80cc4334969fe628a563",
    "title": "蝶恋花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "好信都教归雁哄。愁上眉来，没有些时空。帘外雨声频滴涌。有人枕上心儿痛。",
      "斗帐风吹梅影动。好个鸳衾，无计和伊共。待得绸缪除是梦。怕他邻笛声三弄。"
    ]
  },
  {
    "id": "adcfe4db12af80cc714471fd1cde4771",
    "title": "永遇乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "昼鼓传杯，绛纱笼烛，庭院深窈。道字难成，欲歌翻误，爱杀声儿小。夜来坐久，寒侵罗袂，频拨兽炉香脑。傍珠帘、玉山斜倚，可怜醉容腰袅。",
      "座中狂客，未曾见惯，不禁寸肠萦扰。素指偷撚，红靴暗踢，看着微微笑。疏狂自恨，此生何事，长被有情烦恼。明朝也、水流花谢，断魂多少。"
    ]
  },
  {
    "id": "adcfe4db12af80ccd6f5e3ea3d027705",
    "title": "满宫花案《东白堂词选》题作「独眠」",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "梦沉沉，灯炯炯。销尽金炉香饼。虽然时节近清和，到底独眠还冷。",
      "金枕欹，银漏静。门外雨声未定。玉娥心事惯牵萦，料得这时犹醒。"
    ]
  },
  {
    "id": "adcfe4db12af80cc778add2c0869aa13",
    "title": "河满子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "残醉慵窥晓镜，贪欢失喂春蚕。百啭娇莺听不厌，海棠花下钩帘。日永屡添香脑，寒消欲褪银衫。",
      "髻上金虫喜子，胸前碧草宜男。六幅帐罗刚半掩，侧身春睡初酣。嘱付雕梁燕子，莫教细语呢喃。"
    ]
  },
  {
    "id": "adcfe4db12af80cca2d534f6aae996d7",
    "title": "减字木兰花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "含颦送酒。欲别无言空执手。回顾松亭。不见王孙草自青。",
      "如今归去。野店黄昏风弄雨。纵隔千山。难隔离人梦往还。"
    ]
  },
  {
    "id": "adcfe4db12af80cc12f4d5da77112b79",
    "title": "卜算子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "小袖依高楼，半露梅红色。才掩纱窗却又开，此意无人识。",
      "深锁玉阑干，再见无由得。惟有雕梁紫燕儿，泥语妆台侧。"
    ]
  },
  {
    "id": "adcfe4db12af80cc12f4d5dacc0ab8b3",
    "title": "卜算子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "近水碧窗明，隔柳珠帘细。残月看看又过西，有个人儿倚。",
      "燕子已空来，红粉曾轻坠。藏得离愁有万千，天末浮云起。"
    ]
  },
  {
    "id": "adcfe4db12af80cc12f4d5da005fe88f",
    "title": "卜算子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "帘外晓风寒，恼杀郎催起。昨夜眠时已四更，略再教侬睡。",
      "绣带不曾拴，且挽乌云髻。记得曾簪玳瑁钗，怎在衾儿里。"
    ]
  },
  {
    "id": "adcfe4db12af80cc296ce13368550d80",
    "title": "疏影",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "孤灯相对。万千回转侧，总不成睡。独自烧香，独自关门，却又自己安慰。当初记得曾孤另，也不像、这般牵系。向五更、时分雨儿，似哭被儿如水。",
      "若说轻离轻别，多应自错了，埋怨谁是。思与不思，忘与不忘，只好凭他心里。从前悟得伊家意，止不过、要侬憔悴。到而今、病染昏沉，也索教人存济。"
    ]
  },
  {
    "id": "adcfe4db12af80cce606e01c0fe098c1",
    "title": "扫地花",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "重帘未下，正林外疏钟，听来声紧。炉香欲烬。便浓熏翠被，夜深还润。雨过纱窗，灯蕊暗摇青晕。算今夜，难觅梦缘，空有愁分。",
      "旧事频暗忖。记带露簪花，和香裛粉。妆成轻俊。更临风倚醉，低头笑认。月坠西楼，犹自贪欢未困。那知道，向而今、恁般孤闷。"
    ]
  },
  {
    "id": "adcfe4db12af80cc908df6f7aedff3cb",
    "title": "双鸾怨和毛稚黄先生韵",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "春漠漠。任晚风、吹乱云鬟，慵去梳掠。倚着阑干无一语，红日看看欲落。恰早有、月窥帘幕。才听杜鹃啼过，隔墙又动弦索。红酥冷了，更重温、谁同酌。",
      "虚弱浑瘦削。惜娇波血泪，丝丝都凝床角。不合当初曾咏絮，今日似伊飘泊。又何怪、柔条难托。一日千头万绪，难将旧恨忘却。待笺心事问天公，如何着。"
    ]
  },
  {
    "id": "adcfe4db12af80ccc1c1c7b3ab7288f5",
    "title": "浪淘沙·送春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "镇日闭帘栊。着甚情悰。一春总在病愁中。断送少年成白首，雨雨风风。",
      "新绿渐成丛。燕懒莺慵。拚将钿盒葬残红。嘱付明年重到此，莫又匆匆。"
    ]
  },
  {
    "id": "adcfe4db12af80ccc1c1c7b35779095d",
    "title": "浪淘沙·送春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "才得话绸缪。又说离愁。匆匆携手下红楼。眼底泪珠都滴尽，莫唱伊州。",
      "兰桨逐东流。帆影悠悠。江花江草见凝眸。最是无情风与水，惯送行舟。"
    ]
  },
  {
    "id": "adcfe4db12af80ccc1c1c7b37528c2dd",
    "title": "浪淘沙·送春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "佳节苦难酬。寂寞风流。西风吹白少年头。昨日相思今日病，又是中秋。",
      "回首旧时游。水绕山稠。今宵谁为劝金瓯。明月凭他来也未，不上层楼。"
    ]
  },
  {
    "id": "adcfe4db12af80ccc1c1c7b345f0e644",
    "title": "浪淘沙·送春",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "玉枕惯欹倾。薄醉初醒。拭将梦眼半瞢腾。人语无闻灯影淡，鼓已三更。",
      "檐际雨淋铃。不耐人听。何来哀雁又声声。便不寻思当日事，也勾伤情。"
    ]
  },
  {
    "id": "adcfe4db12af80cc8bbed9d169e50341",
    "title": "捣练子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "风淅淅，雪霏霏。冻雀无声独自栖。折得梅花难寄取，倚窗却忆晓妆时。"
    ]
  },
  {
    "id": "adcfe4db12af80cc40f88a7bb9f0bac5",
    "title": "鹧鸪天·宫怨",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "午睡初醒眉晕重。凉飔吹过景阳钟。玉阶芳树凋秋后，金屋朱颜老镜中。",
      "闲绣轴，倚屏风。御沟谁复赋题红。君王雨露浑无准，不信金衣候日虫。"
    ]
  },
  {
    "id": "adcfe4db12af80cc40f88a7b6e46d9d1",
    "title": "鹧鸪天·宫怨",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "懒越温柔醉越娇。烛光花影漾红潮。坐来渐觉心肠软，忙里偷将眼色抛。",
      "歌舞罢，月儿高。冲寒送我过横桥。有情不在多言语，一句能令魂暗消。"
    ]
  },
  {
    "id": "adcfe4db12af80cc40f88a7be633e32e",
    "title": "鹧鸪天·宫怨",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "为惜名花岂是诬。愿移明月照区区。相逢疑是三生石，欲买愁无十斛珠。",
      "门似海，怎传书。萧郎容易得生疏。游丝自是终无力，莫怪残红逐水徂。"
    ]
  },
  {
    "id": "adcfe4db12af80cccb2b2155d454421f",
    "title": "金明池",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "桃萼烘霞，杨枝舞雪，春到犹辜欢约。东风里、娇莺嫩草，尚萦绕、旧日池阁。怅年来、信杳音沉，浪说道、双燕锦书堪托。想金谷重扃，铜台深锁，谁弄床头弦索。",
      "病里几番思量着。这春病恹恹，为伊情薄。凭谁惜、腰肢瘦损，空自叹、心情寂寞。更无端、徙倚高楼，见如画江山，游人相谑。向野水桥边，夕阳亭畔，竞设寻花杯勺。"
    ]
  },
  {
    "id": "adcfe4db12af80ccc38d42ffed2205d2",
    "title": "花心动·用谢无逸韵同沈遹声张砥中作",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "晓起玉瓶，冰欲冻、双耳料应难热。落尽梨花，不见梅开，春意为谁铺设。种莲陆地难成藕，蒲作剑、刺人无血。春蚕死、丝肠抽尽，茧儿才结。",
      "料得薄情顿撇。便勉强温存，也无欢悦。多少工夫，绣就鸳鸯，忍把金针轻拆。人如古镜久沉埋，销磨了、暗中年月。却教我、怎地破他关节。"
    ]
  },
  {
    "id": "adcfe4db12af80ccc38d42ff22fb6a6d",
    "title": "花心动·用谢无逸韵同沈遹声张砥中作",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "檀口喷香，呵粉壁、到得几时能热。花底鹣鹣，并影和鸣，忍把网罗张设。杜鹃未劝春归去，先呕尽、一腔心血。临岐语、怕伊忘却，带头曾结。",
      "谁个恩情肯撇。便拚死相思，也应心悦。泪眼迷离，纵卜金钱，难辨六爻单拆。银河催趱鹊桥成，浑不管、天边孤月。花谢也、还要问他根节。"
    ]
  },
  {
    "id": "adcfe4db12af80ccc32a880b22309824",
    "title": "传言玉女",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "时近黄昏，恰好几分春醉。玉阶苔滑，喜鹦哥正睡。花树掩映，行到但闻香气。红灯隐隐，门儿虚闭。",
      "翠袖低牵，乍回身、却又避。绣帏春暖，尚细熏鸳被。冠儿卸完，又早月儿上矣。怪他只管，慢腾腾地。"
    ]
  },
  {
    "id": "adcfe4db12af80cc66f234f7bca841fb",
    "title": "眼儿媚·夜归",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "罗绮筵前醉春醪。归去玉蟾高。碧云楼上，兽镮半扣，凤蜡双挑。",
      "被窝熏了还嫌冷，加意把香烧。金篦要剔，翠翘欲整，都待明朝。"
    ]
  },
  {
    "id": "adcfe4db12af80cce2a5f4eb1dec63f4",
    "title": "千秋岁",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "虚楼深闭。阑角飞花坠。鸳甃上，苔纹细。尘昏青玉镜，蠹损银钩字。人去后，转头春色都无几。",
      "帐卷蛛丝系。香冷炉灰死。沉想处，增憔悴。泪多衾易润，胶涩弦难理。夜静也，雨来风紧纱窗碎。"
    ]
  },
  {
    "id": "adcfe4db12af80cc79bb001329af57cb",
    "title": "江城子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "华堂清宴舞翩跹。态嫣然。可人怜。落燕垂杨、袅娜晚风前。怕逐彩云飞欲去，凭绣带，得相牵。",
      "纤腰不耐久回旋。向朱阑。倚香肩。翠袖双垂、无力整花钿。羡杀茜红毡子也，长得与，衬金莲。"
    ]
  },
  {
    "id": "adcfe4db12af80cc4b26e627a42b16fb",
    "title": "风流子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "阿娇新贮屋，风流客、真个忒疏狂。记因怕夜寒、悬罗作帐，还愁风冷，剪纸糊窗。更多事，代开青玉镜，为叠镂金箱。翠阁树阴，正宜凭眺，绣帘日暖，恰好梳妆。",
      "情知终无济，争无奈、此际扰乱痴肠。欲诉从前密意，却倩谁将。想彩毫入梦，画眉有分，玉梭纵拒，折齿何妨。听着回廊步屧，更惹思量。"
    ]
  },
  {
    "id": "adcfe4db12af80cc4b26e6272dcc5f4e",
    "title": "风流子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "新词堪寄怨，才欲写、还又怕人知。恨曲港水深、云槎难泛，石桥路阻，骄马空嘶。但凝想，红蕖临岸处，芳树掩门时。近日带围，未知宽减，前春心病，怎地支持。",
      "人生隙驹耳，匆匆里、易把好事参差。但愿伊长年少，我不分离。想玉液染唇，似尝仙药，粉痕揾袖，胜曳朝衣。料得兰心蕙性，怜我情痴。"
    ]
  },
  {
    "id": "adcfe4db12af80cc4b26e6274d101690",
    "title": "风流子",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "池边庭户敞，云軿下、羞脸嫩红微。叹一句胜常、未堪消受，几番回首，镇费猜疑。但无赖，绕筵寻粉泽，随路认香泥。画槛忒高，半遮莲袜，春风太软，不动罗衣。",
      "此时魂消也，花枝上、一任杜宇催归。自笑一生伶俐，半刻痴迷。想深闺夜语，无嫌两小，后宫春暖，便欲双飞。怕是灯明空局，究竟无期。"
    ]
  },
  {
    "id": "adcfe4db12af80cc08e6879e1df7090c",
    "title": "惜秋华",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "坐久寒侵，见露彩纷流，参旗斜簸。风度西窗，金猊渐渐无火。灯花落尽愁无极，泪欲阁时还堕。恨杀分离容易，到如今无那。",
      "寂寞妆台左。对遗钿剩粉，忆着如何过。多少旧欢新誓，尽成抛亸。夜深小院回廊，行来行去悽惶我。孤帷冷，怎得睡时安妥。"
    ]
  },
  {
    "id": "adcfe4db12af80cc25eb6af7e8f81fe5",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "蜂黄渐褪。蝶也无多粉。试向落红重借问。剩得几番风信。",
      "和春见了还羞。朝朝不上帘钩。今日送春归去，莫教莺燕遮留。"
    ]
  },
  {
    "id": "adcfe4db12af80cc25eb6af757fec025",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "深扃小院。风搅檐铃断。个个黄昏愁得惯。守着孤灯呆看。",
      "酒和清泪俱乾。香和绣被都寒。坐久昏沉欲睡，上床翻不成眠。"
    ]
  },
  {
    "id": "adcfe4db12af80cc25eb6af7ff88f687",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "花枝低亚。彩柱红绳挂。小板棱棱浑不怕。更要殢郎同打。",
      "风前素手相携。春衫飘扬金泥。不羡雕梁燕子，一生双宿双飞。"
    ]
  },
  {
    "id": "adcfe4db12af80cc25eb6af752b4243c",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "金铺深闭。花影频摇曳。十五鸦鬟娇欲睡。倚着熏笼不起。",
      "鬔松头上残妆。架前叠罢衣裳。冷淡西窗月落，恹恹犹爇沉香。"
    ]
  },
  {
    "id": "adcfe4db12af80cc25eb6af78bedc82f",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "画楼重见。顿作生疏面。斜依东窗娇不转。自理翠奁针线。",
      "有时问着还推。个中镇费猜疑。若道阿侬忘却，凭卿验取新词。"
    ]
  },
  {
    "id": "adcfe4db12af80cc25eb6af7b2bfa73a",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "喃喃燕语。不解人情绪。天也欺人愁绝处。几阵暗风疏雨。",
      "泪珠湮透窗纱。庭前老尽莺花。侬自牵肠割肚，不来也索由他。"
    ]
  },
  {
    "id": "adcfe4db12af80cc25eb6af70aeefbc9",
    "title": "清平乐",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "晓莺声碎。惊觉阳台睡。藏得白罗珊枕底。才把绿茸钩起。",
      "夜来情事依微。莫教填入新词。只怕小鬟唱着，春红引上腮儿。"
    ]
  },
  {
    "id": "adcfe4db12af80cc97b5b8da5eac06ea",
    "title": "满庭芳",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "槿蕊揉红，豆花绽白，园林又是秋来。寒鸦飞过，桐叶下闲阶。恼杀西风薄幸，空憔悴、宋玉多才。高楼外，云峰万叠，幽梦绕天涯。",
      "愁怀。知几许，眉残腰细，怕被人猜。况金尊酒冷，瑶瑟尘埋。多少幽欢如梦，空留取、被底罗鞋。黄昏后，乱虫疏雨，情绪费安排。"
    ]
  },
  {
    "id": "adcfe4db12af80cc479cb387d432d0f6",
    "title": "大酺",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "恨杏花飞，杨花乱，迷了天涯归路。小楼空极目，见春江潮落，烟生古渡。新涨授蓝，寒沙漾白，日暮锦帆何处。看看黄昏后，盼玉蟾不上，独扃朱户。但酒困扶头。诗成拄颊，恁般情绪挼。关河虽间阻。",
      "问怎便、忘了别时语。更不愧、树知连理，鸟解相思，忍凭他、芳辰暗度。燕足书难托，纵蹙损、镜奁眉妩。也空自、伤迟暮。痴情无奈，欲向梦中留住。那堪又闻夜雨。"
    ]
  },
  {
    "id": "adcfe4db12af80cc6247ca27bd9e5ba7",
    "title": "万年欢",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "庭鹤惊寒，又一声清唳，残醉都醒。隐隐馀膏，犹照半床愁病。城上漏声耿耿。也不管、个人难听。巴巴望、好梦重来，枕儿欹着相等。",
      "翠娥孤另知应是，星眸未拭，珠泪先凝。风雨重帘，难道玉弓不冷。追忆翠帏狂兴。恁犹是、欢情未称。鸳衾暖、挨着同眠，画楼红日高映。"
    ]
  },
  {
    "id": "adcfe4db12af80cc957a2025d14dec84",
    "title": "拨棹遇涧冬夜",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "霜风促。灯影绿。强结双花人自宿。风过处、乱敲檐竹。炉火频添频灭，被冷眠难熟。更漏缓，今夜柔肠断还续。",
      "三年旧事暗相触。梦去梦来空反覆。离别后、岁华偏速。此际伤情旅，雁啼寒山猿啸月。博得绣枕流红玉。"
    ]
  },
  {
    "id": "adcfe4db12af80ccadec8757a240feae",
    "title": "宝鼎现·秋怀",
    "authorName": "俞士彪",
    "authorId": "adcfe4db12af80ccd1457b72d1457b72",
    "dynasty": "清",
    "content": [
      "东园极目，暮霭秋色，望中缥缈。江城下、寒涛寂寞，一抹吴峰青未了。",
      "睹败柳、挂残阳欲落，沙岸倒垂红蓼。渐野寺、疏钟时动，惊起隔林栖鸟。",
      "何事今岁秋偏早。向登临、无限愁抱。还追忆、他乡行乐，炬烛双燃花底照。",
      "敞绮席、拥红妆调笑，翻怪笙歌烦恼。残月堕、霞觞更举，客里光阴偏好。",
      "惆怅归来，空赢得、青衫破帽。对长宵魂断，渐渐哀笳唤晓。",
      "帘外露冷、残星小。愁听寒螀叫。待新雁、寄与同游，不是旧时年少。"
    ]
  },
  {
    "id": "adcfe4db12f8d6047ad46559049d5ac6",
    "title": "步蟾宫",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "宵来月色凉如许，银汉上、参差牛女。松梢藤蔓碍清阴，照不见、幽人来去。",
      "沾衣露似溟蒙雨，濯魂魄、身轻欲举。清风无价满千墀，步阶下、冷然自取。"
    ]
  },
  {
    "id": "adcfe4db12f8d6040f4415cdbaaa9615",
    "title": "二郎神·二首·其一",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "洞启楼窗，书案对、莲花峰影。任海燕窥梁，山峰入户，高处不胜春冷。",
      "万树蟠桃齐开遍，食之者、延年却病。记金灶浮烟，石床含水，宝奁开镜。",
      "来省。笙歌别院，露华初凝。又早是、万年枝头日出，三十六官人醒。",
      "合殿香幽，崇阶莎细，武帝甘泉旧景。剩今日古柏，吟风仙掌，月明轩静。"
    ]
  },
  {
    "id": "adcfe4db12f8d60455cf64ba3b9ca32f",
    "title": "二郎神·二首·其二",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "愁云痴霭，隐一道、无情疆界。乍凉月、上弦秋上浣，偏今夜、女牛光太。",
      "守住情关参不破，直贯透、九重天外。最可恨、虚空加点，便要相思偿债。",
      "难奈。遥知此际，有人偷拜\"。乞心事、无人闻细语，清露下、风吹裙带。",
      "就得一年能一见，也强似、相逢不再。越凄景难堪，萤冷琴书，蛩吟萧艾。"
    ]
  },
  {
    "id": "adcfe4db12f8d60498c6bb2ac8cbdf93",
    "title": "绮罗香·四首·其二",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "绿颤钗虫，红移绣凤，犹记那人娇小。瘦削身量，容下春愁多少。",
      "凭寄取、两线三针，便见透、千灵百巧。直回伊、几句相思，今番拼得被花恼。",
      "新诗温李格调。写在衍波笺上，签儿封好。蜜意蜂情，埋怨不来青鸟。",
      "消宿业、七卷莲华，践旧盟、一年芳草。算从头、雨梦风怀，有情天亦老。"
    ]
  },
  {
    "id": "adcfe4db12f8d60414b10863593c1b5c",
    "title": "绮罗香·四首·其三",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "蝶梦香轻，花魂影媚，锦瑟悲凉弦柱。隋苑齐宫，消受凄清佳句。",
      "飘碧瓦、何处秋声，挂红索、谁家芳树。百尺韩碑，诗人气概自神武。",
      "昵昵儿女怨态，落落英雄壮志，断肠今古。獭祭空嘲，施注郑笺难补。",
      "隔阆苑、一片飞烟，咽蝉声、五更疏露。洒琼瑰、万里桐花，丹山寻凤路。"
    ]
  },
  {
    "id": "adcfe4db12f8d604bd560baa5abe9b4c",
    "title": "绮罗香·四首·其四",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "隋苑芜荒，阿房火冷，时拂画檐轻坠。一点清辉，惯搅玉人无睡。",
      "冲暗露、团扇亲兜，上鱼钥、小门深闭。恨此时、荒冢青燐，幽光孤另鲍家鬼。",
      "凉风初撼木叶，纤月初沈树杪，早秋天气。些小微茫，隔院飞来三四。",
      "照不见、醉梦生涯，只饱谙、夜深滋味。待收拾、晶盒芸囊，盟星书细字。"
    ]
  },
  {
    "id": "adcfe4db12f8d604702ddf05c48d14d8",
    "title": "相思引二首·其一",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "双乳山临易水涯，衔花小寺镇山洼。仙人去后，仙犬守桃花。",
      "细草交承无漏果，绛跗深抱未开葩。松阴满地，幢影卧余霞。"
    ],
    "annotation": [
      "相思引：双调四十六字，前段四句三平韵，后段四句两平韵。房舜卿词用别称《玉交枝》，周紫芝词用别称《定风波令》，赵彦端词用别称《琴调相思引》，《古今词话》无名氏词用别称《镜中人》。"
    ]
  },
  {
    "id": "adcfe4db12f8d604263fb122e0d5fc1a",
    "title": "相思引二首·其二",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "冲澹精神富贵花，墨香酣扫半开葩。笔尖到处，清露长仙芽。",
      "云想衣裳嫌太艳，风吹魂梦恨难拿。新春初月，眉样一痕斜。"
    ],
    "annotation": [
      "相思引：双调四十六字，前段四句三平韵，后段四句两平韵。房舜卿词用别称《玉交枝》，周紫芝词用别称《定风波令》，赵彦端词用别称《琴调相思引》，《古今词话》无名氏词用别称《镜中人》。"
    ]
  },
  {
    "id": "adcfe4db12f8d6046e201807d7ee4b6b",
    "title": "琐窗寒",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "水际魂清，吟边句冷，暗馨幽俊。盘中舞罢，冻合铢衣生莹。",
      "俏璁珑、身轻梦轻，尘埃不点湘娥鬓。有莲花清净，梅花高洁，梨花丰韵。",
      "芳润。向谁问。问延伫冬春，几番风信。晓来寒重，金盏玉台冰晕。",
      "袅亭亭、天仙水仙，茶杯酒斗和香沁。更今朝、雪意萧条，料有催诗分。"
    ]
  },
  {
    "id": "adcfe4db1309a7fc365c63fc27950f80",
    "title": "祝英台近·树影",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "浅含烟，低带日。斜倚画檐侧。似叶非花，清景自狼藉。殷勤几曲朱栏，愁他压损，长只近、玉人帘隙。",
      "幽梦寂。曾记一径无人，绿阴坐吹笛。浅动风枝，镇扫愁无力。几回淡月昏黄，迷离满地，扶不起、一庭秋色。"
    ]
  },
  {
    "id": "adcfe4db1309a7fc31d7998ff1493832",
    "title": "阮郎归·效花间",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "楼头柳色玉骢嘶。薄忆转成痴。征人辛苦几时归。思君千里蹄。",
      "闲翠被，怅空帷。眉痕趁月低。东风吹梦短长堤。断桥西复西。"
    ]
  },
  {
    "id": "adcfe4db1309a7fc4334969fc5a9b386",
    "title": "蝶恋花",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "丝雨黄昏帘半卷。瘦尽梨云，梦也如人懒。十二碧玲声近远。愁多燕子寻难遍。",
      "怕到蘼芜西畔院。草浅心深，踏著情都软。底事离痕吹又满。东风不系回肠转。"
    ]
  },
  {
    "id": "adcfe4db1309a7fc766b4378c4164005",
    "title": "十六字令",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "秋。淡月依人只半钩。清梦远，和雁度西楼。"
    ]
  },
  {
    "id": "adcfe4db1309a7fc1368c9147fd84c4d",
    "title": "临江仙",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "几日青阴消歇了，满林芳絮迷漫。月明楼上杏花残。探芳啼鴂老，失侣燕雏单。",
      "刻意怨春春不管，辜他留取轻寒。夕阳红断小回栏。消魂花落处，吹聚更无端。"
    ]
  },
  {
    "id": "adcfe4db1309a7fca3233472b6b28cb0",
    "title": "高阳台·金风扇威，倏逢摇落，身非蒲柳，乃尔悲秋。情见乎词，聊成此什。时所居越华书院颇有竹木之胜，将以明岁迁去，情不能忘，聊复及之云尔",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "镜槛移云，桥波度月，园池俊赏堪怜。半亩秋痕，柳丝催织愁烟。残荷已剩无多叶，映凉波、犹护鸥眠。试扁舟、飞渡清波，佳梦重圆。",
      "儿时最忆经行地，几团丝断径，吹絮晴天。短鬓归来，枯枝慵问流年。蓬飘已断乡园计，效忘怀、且语飞仙。更堪寻、屐齿苔踪，青印窗前。"
    ]
  },
  {
    "id": "adcfe4db1309a7fcc2ebbe3ba65b5ab3",
    "title": "鹧鸪天",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "不耐园林尽日闲。扶持新绿上雕阑。蕉因着雨心犹卷，燕为衔春力已殚。",
      "临翠槛，写琼笺。东风影事太阑珊。无端送尽余香去，十二帘栊剩晓寒。"
    ]
  },
  {
    "id": "adcfe4db1309a7fc794cbc4bb0dcc7dd",
    "title": "齐天乐",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "薄游不暖鸳鸯梦，梨云乍迷清晓。冶思扶春，痴魂警月，占断春莺怀抱。欢悰却恼。甚筝语嫌人，苦弹悽调。露纷空凝，一溪心事落红杳。",
      "绵绵芳草远道。绿波催艇子，桃叶迎早。南浦伤离，西楼锁恨，尘黯秋窗词稿。蔫花拍帽。甚重省当时，倚肩双笑。冷簟疏衾，独眠情味好。"
    ]
  },
  {
    "id": "adcfe4db1309a7fc2ee238bf56734d63",
    "title": "摸鱼儿",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "甚无端、茫茫情海，掀天波浪如许。刺船风引三山近，清浅蓬莱终古。愁万缕。剩欲写璚笺，青鸟传言阻。银河莫渡。任槎泛归来，支机问取，消息在何处。寻芳侣。",
      "载酒都无情绪。蔫红吹尽休顾。流霞一盏难消受，何况碧桃千树。春且住。见说道、人间莺燕嗟迟暮。鸳鸯不语。但飞去飞来，柔香占取，头白恋烟雨。"
    ]
  },
  {
    "id": "adcfe4db1309a7fc2fbee10802dcade4",
    "title": "蝶恋花·回忆",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "追忆药阑闲索句。一阵黄昏，画阁微微雨。红烛照心千万语。等闲博得消魂处。",
      "絮乱丝繁三月暮。感激东风，吹得流红聚。双燕依依犹解舞。梦回可忆闲庭宇。"
    ]
  },
  {
    "id": "adcfe4db1309a7fcf02891a49577b9a2",
    "title": "采桑子",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "犹记旧时明月路，玉桂堂东。十二珠栊。刬袜人来月影中。",
      "梨云散后谁为主，零落蔫红。芳草丛丛。双燕飞飞画阁空。"
    ]
  },
  {
    "id": "adcfe4db1309a7fcf02891a416d0c125",
    "title": "采桑子",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "月明如水闲阶静，人在红楼。笛按红楼。吹出霜天一片秋。",
      "凄清调好凭谁记，零落伊州。一曲伊州。金雁钿蝉字字愁。"
    ]
  },
  {
    "id": "adcfe4db1309a7fcf02891a4bd1519d7",
    "title": "采桑子",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "重门一掩经年静，闲煞秋千。今日桥边。一样春寒似去年。",
      "幽情淡薄浑如絮，休要狂颠。重致缠绵。不遣杨花近画檐。"
    ]
  },
  {
    "id": "adcfe4db1309a7fc38ffac87ad0c9579",
    "title": "浣溪纱·杨柳",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "杨柳依微隐钿车。软风徐揭绣帘斜。落红深处即天涯。",
      "不信遥天鸿有信，偏因细雨燕还家。新愁交与杜鹃花。"
    ]
  },
  {
    "id": "adcfe4db1309a7fc8e9bed3e98e32369",
    "title": "浣溪纱",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "寂寞帘栊驻故香。一春愁与落红长。不成将息只凄凉。",
      "梦觉翠屏闻暮雨，望残飞絮又斜阳。如今只索不思量。"
    ]
  },
  {
    "id": "adcfe4db1309a7fc1d38397a95058d94",
    "title": "长亭怨慢·浔阳客感",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "蓦迢递、客程惊晚。暮色征衣，锁窗寒浅。不分怀人，孤镫照梦夜频剪。新愁似水，浑不共、罗衾展。寂寞倚层楼，望烟里、片帆初转。",
      "望远。听秋声浩渺，顿触琵琶凄怨。江亭何许，甚高咏、而今重遣。慢增叹、黄芦苦竹，早换了、绿杨丝软。剩茸帽清游，犹写绾红吟卷。"
    ]
  },
  {
    "id": "adcfe4db1309a7fc0639f0f020d7561b",
    "title": "玉漏迟·冬深旅寄江壖，排闷自遣",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "暮色河桥柳。浅碧垂丝，嫩寒添又。倦倚西风，吹冷天涯吟袖。孤馆银屏梦远，蓦去路、烟波回首。芳信久。重忆梅花，小园开后。",
      "惆怅急鼓催年，镇画角声中，哀鸿频奏。满地江湖，浑忆剪灯良友。幸有匡庐擢秀。饷诗囊、一峰寒岫。归兴骤。压轻装、缊袍依旧。"
    ]
  },
  {
    "id": "adcfe4db1309a7fc6ab225a43a73aa86",
    "title": "卜算子·晚春即事",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "镜底失微波，静里心香袅。一枕西窗听晚莺，碎梦知多少。",
      "露重柳依廊，风软萍浮沼。欲向青林觅坠芳，一蝶酣春小。"
    ]
  },
  {
    "id": "adcfe4db1309a7fc2a1cc0fa8ccabb76",
    "title": "满江红·生日",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "有限生平，且付与、燕莺闲话。都休说、元规廊庙，幼舆山野。半豹读书穷可哂，八驺拥列缘应假。待从头、收起旧时情，东风下。",
      "谁冀遇，鹍溟化。更希重，龙门价。只头衔依旧，伤心人也。剩有江山清宴福，春花秋月兼良夜。最伤情、偏又酒杯深，华灯灺。"
    ]
  },
  {
    "id": "adcfe4db1309a7fc824bf6e5e0f394ed",
    "title": "雨中花令",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "水光蘋叶横塘路。有卅六、鸳鸯同住。双桨鸥波，二分螺月，多少消魂据。",
      "谁知风笛离亭暮。空回首、画篷低诉。别绪千山，无情一叶，吹送江南去。"
    ]
  },
  {
    "id": "adcfe4db1309a7fc2806332daf44d842",
    "title": "浣溪纱·前题",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "怨絮悽花满谢桥。梦中风雨自萧萧。可堪镌恨与琼箫。",
      "逝水尽迷前后浪，新霜谁护短长条。待寻言说已魂销。"
    ]
  },
  {
    "id": "adcfe4db1309a7fc752c8db71743353d",
    "title": "好事近·前题",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "眼底出奇峰，一片暗云如醉。仿佛楚江烟雨，更秋山萧寺。",
      "天公墨戏不寻常，佳处足真谛。谁信齐烟如梦，费忧时清泪。"
    ]
  },
  {
    "id": "adcfe4db1309a7fc33eebbe4d4cb7185",
    "title": "鹧鸪天·前题",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "收拾秋光入画囊。四山风色动寒芒。消除尘壒千寻瀑，净洗乾坤满地霜。",
      "情有会，意应忘。更无人共此清凉。丹枫占断天涯路，何处江波认故乡。"
    ]
  },
  {
    "id": "adcfe4db1309a7fca76f04331d0c1a69",
    "title": "菩萨鬘·前题",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "青松翠竹原无相。溪声山色光明藏。似有六朝僧。山中唤不应。",
      "一花留半偈。纸上何言说。待得石能言。三生舌好扪。"
    ]
  },
  {
    "id": "adcfe4db1309a7fcc312f5f136ee261c",
    "title": "清平乐·前题",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "水流花谢。客路相逢乍。谁信夭桃浑不嫁。赚取朝朝夜夜。",
      "前身我定知鱼。临流好赋郊居。莫问天涯萍絮，一般漂泊怜渠。"
    ]
  },
  {
    "id": "adcfe4db1309a7fc1b797a74940f3d57",
    "title": "蝶恋花·前题",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "觉后河山原不住。弹指声中，幻向毫端聚。阅尽人间缣与素。旧欢新怨知何据。",
      "片石三生谁与诉。枯木寒岩，好景浑如故。烟水通津桃叶渡。请君觅取还乡路。"
    ]
  },
  {
    "id": "adcfe4db1309a7fc9e9c993d7144939b",
    "title": "清平乐·寿林子有六十",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "幔亭开宴。上寿方经半。倦眼浮云千万变。且祝此身长健。",
      "金荃囊括缥缃。名山宛委尊藏。共祝词仙捕捞，鸳湖青浦相望。"
    ]
  },
  {
    "id": "adcfe4db1309a7fcefd9721644e9f23f",
    "title": "渡江云·得公渚海上寄词，依韵和之",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "大江流日夜，佳人空谷，千里寄愁心。颓波空极目，一发中原，蔽日白云深。迷空蜃气，尽迸入、瀛客悽吟。荡横流、稽天巨浸，嗷雁不成音。",
      "幽寻。危峰费屐，古刹留衣，感归期无准。凭梦想、松风解带，萝月开襟。星辰昨夜虚延伫，隔银河、遥睇商参。琴韵杳、移情海水愔愔。"
    ]
  },
  {
    "id": "adcfe4db1309a7fc1f2323afd5f5a346",
    "title": "渡江云·秋日自海道游劳山，乘军舰往返，望洋兴叹，倚此写之",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "连山青插海，画屏九叠，岚影乱雯华。万松开绀宇，依约蓬莱，云外几人家。瀛洲咫尺，谁与剪、溟渤鲸牙。吼怒潮、冯夷如诉，清籁杂悲笳。",
      "堪嗟。齐烟气黯，泰岱云沈，送黄流日下。问几时、神山重到，弄水看花。华严楼阁凭弹指，休怅恨、残照西斜。归路迥、源穷八月仙槎。"
    ]
  },
  {
    "id": "adcfe4db1309a7fcdf9ccbffe8c10d0b",
    "title": "惜红衣·用白石体题吴湖帆所藏七姬权厝志旧拓",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "雾锁寒琼，烟消紫玉，恨萦幽穸。姊妹花残，余姿洒倾国。同归白首，应愧煞、齐云楼客。狼藉。盈纸梦痕，抵沙场埋碧。",
      "山河再易。萧史青门，哀歌感重拍。南宫往矣碎墨。重千璧。恨缺舞鸾收影，写照沁园春色。好墨华长伴，千里夜台岑寂。"
    ]
  },
  {
    "id": "adcfe4db1309a7fc83dbc0037f2dd1eb",
    "title": "汉宫春·戏赠公渚，寓递香本事",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "珠箔香凝。镇双烟一气，遍解余酲。销魂个中别有，曲篆初萦。琼浆未饮，甚天风、吹返云英。乘雾去、仙源路迥，碧霄愁问征程。",
      "望里屏山千叠，算幽栖佳处，小筑堪营。依依玳梁宿稳，胜与鸥盟。烧残心字，漫因循、辜负今生。凭检点、题襟尘麝，眉峰更写新晴。"
    ]
  },
  {
    "id": "adcfe4db1309a7fc038856e2e4559218",
    "title": "被花恼·题吴湖帆所藏薛素素、马湘兰兰花合卷，用宋杨守斋韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "湘皋小劫冷骚魂，冷落楚江清晓。侠骨红妆并时少。畹芳霜黯，涛笺露浥，绮梦应新觉。■尺素，写孤怀，镜花幻影成双照。",
      "唤起卷中人，空谷遐心动香草。听鹂逸韵，走马豪情，余事偏精到。甚萧条、异代不同时，尽一例、闲愁为公恼。顾笔底，满幅烟痕秋欲老。"
    ]
  },
  {
    "id": "adcfe4db1309a7fc7774154402f17df9",
    "title": "浣溪纱·青岛野望",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "散虑寻幽意不违。眼中岩壑各依依。灵风梦雨几时归。",
      "海色浮襟增莽宕，晨光袭幕尽熹微。凭高谁念昔游非。"
    ]
  },
  {
    "id": "adcfe4db1309a7fc6d1933aef75365f4",
    "title": "芳草渡·病院冬深，忽闻燕语，怅然有赋。依清真体韵及四声",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "息瘁羽。甚暝色平林，听呼新侣。镇一枝栖处，宵长惯感零雨。霜枕寒思苦。禁堂前愁诉。殢梦醒、又带疏钟，月下归去。",
      "回顾。转蓬万里，岁晚天南同雁路。漫提起、雕梁旧影，仙妆见窥户。海山在望，费几许、营巢情绪。似倦客，浩荡轻鸥自舞。"
    ]
  },
  {
    "id": "adcfe4db1309a7fc263cbe04493499a5",
    "title": "浣溪纱·为友人悼亡",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "拂面花枝落苑墙。回风流雪黯空廊。惊鸿何处觅陈芳。",
      "曲谱离鸾琴欲碎，妆留堕马镜毋忘。人间销得几回肠。"
    ]
  },
  {
    "id": "adcfe4db1309a7fc3f671317f8e7e94c",
    "title": "风入松·年来好漫游，赋此答问者，时在青岛",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "人间歧路足千盘。心远地常宽。玄都绛阙凭弹指，无人处、驾鹤骖鸾。清梦朝飞九水，吟怀暮落千山。",
      "频年。新制远游冠。楚怨不须弹。烟云供养随行脚，空回首、急浪奔湍。解语花应含笑，无言石已成顽。"
    ]
  },
  {
    "id": "adcfe4db1309a7fc8bb0f97bd68b0959",
    "title": "石州慢·中秋夜游虎邱，适逢月蚀，时星稀露冷，万象泬寥，荟薄幽阴，疑非人境。余呼茗坐千人石，云破月来，笛声发自林际，抚时感事，殊难为怀。乃写此调，以寄其郁，仍用方回原韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "夜气沈山，商音换世，愁与天阔。留人岩桂攀余，梦远塞榆都折。琼楼影暗，忍照破碎河山，伤心还话团圆节。涕泪玉川吟，剩枯肠如雪。",
      "歌发。风亭笛弄，沧海珠生，寄怀浑别。恨逐胥涛，越网千丝谁结。全消虎气，算有堕粉零香，清宵索伴蛩声绝。怕半镜重圆，异当时明月。"
    ]
  },
  {
    "id": "adcfe4db1309a7fc468686f556cb13d2",
    "title": "疏影·题吴湖帆所藏旧拓隋蜀王秀董美人墓志",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "武担片石。认春心蜀道，鹃泪凝碧。瑶轸飘零，羽箭凋疏，剩此可怜残墨。惊鸿怨写陈思赋，合纂入、梁台专集。剩雷塘、十亩荒阡，莫问玉钩遗迹。",
      "堪叹杨花委地，洛川余坠羽，犹伴书客。镜黛尘凝，砌草霜清，漫想当时颜色。秾华朝露庸非俗，恨少个、阿云同历。只深情、刻骨难销，短梦低徊今昔。"
    ]
  },
  {
    "id": "adcfe4db1309a7fcfee54652789d3803",
    "title": "西河·白门新感，用清真韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "歌舞地。龙蟠胜势谁记。倾城半面晚妆残，梦云倦起。八公草木未成兵，真人遥在天际。凝情处，瑟罢倚。曲终柱凤愁系。",
      "一时王谢总寻常，燕迷故垒。小楼昨夜几多愁，临江休问春水。涨空蜃气幻海市。甚窥墙、惆怅臣里。不分阅人成世。啼鹃泪断，千红都尽，狼籍春光台城里。"
    ]
  },
  {
    "id": "adcfe4db1309a7fcee710184ac507fff",
    "title": "天香·秋日从汪憬吾丈处见罗浮仙蝶，属为题咏，久而未就。冬初偶有所感，因成此阕，依东山体，用梦窗韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "珠澥回潮，莲须胜地，倩影筠笼清峭。浥粉衣轻，留香裙皱，荏苒壶中天小。栖尘未惯，禁短翼、蓬莱归早。庭穴愁偕蚁斗，河桥懒分珠巧。",
      "珍丛旧迎绿晓。醉东风、酒痕多少。懊恼绛都迢递，隔墙春闹。文采空惊盖世，恨离合、家山送人老。怅写新图，游仙梦杳。"
    ]
  },
  {
    "id": "adcfe4db1309a7fc73f4853635be9dee",
    "title": "水调歌头",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "世岂有刘阮，亦复罕天台。烟云过眼俱幻，纸上万缘灰。磊落铭勋钟鼎，窈窕同心黻佩，一例总飞埃。火宅尽游戏，脱屣漫徘徊。",
      "颂松筠，悲薤只，露痴騃。辽天笙鹤一去，风景浩无涯。目倦蛮争触斗，梦断花明柳暗，鹓鹭更休猜。别矣鹿川子，长啸赋归来。"
    ]
  },
  {
    "id": "adcfe4db1309a7fc08649138a2bf2a48",
    "title": "五彩结同心·昆山真义镇之东亭子为顾阿瑛玉山佳处故址之一。今岁池荷盛开，重台骈萼，并蒂至五六花。余偕姚虞琴、江小鹣、郎静山临赏。以其叶小藕窳而不结莲房，又花瓣襞积，卷如蕉心，正与吴中华山刘宋造像中所刊千叶莲同。因断为即天竺传来之千叶莲，盖花中如海棠、海石榴、山茶，凡舶来种恒现多层，此殆同例也。元末明初迄今已六百年，沦落荒村中，今始幸邀吾徒之一顾。感赋此阕，以属阿瑛，兼示同人",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "前身金粟，俊赏琼英，东亭恨堕风涡。六百年来事，灵根在、浑似记梦春婆。濠梁王气，同都消歇，空回首、金谷笙歌。无人际、红香泣露，可堪愁损青娥。",
      "栖迟野塘荒溆，甚情移洛浦，影换恒河。追忆龙华会，拈花笑、禅意待证芬陀。五云深处眠鸥稳，任天外、尘劫空过。好折供、维摩方丈，伴他一树桫椤。"
    ]
  },
  {
    "id": "adcfe4db1309a7fc8561b86e7c939e64",
    "title": "踏莎行·为李拔可题其妹花影吹笙室填词图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "淡月幽辉，小楼寒澈。危弦促柱同凄咽。黄花未肯怨西风，卷帘消息凭谁说。",
      "梦蝶初醒，骖鸾遽别。昙华石火同飘瞥。人间销得几回肠，偷声赚尽愁千结。"
    ]
  },
  {
    "id": "adcfe4db1309a7fc4f7f6990eb87b8fe",
    "title": "好事近·以董思白画禅室印章为吴湖帆四十寿，■",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "画派衍华亭，衣钵香光能继。合与石章寿莂，证南宗三昧。",
      "高斋玄赏喜同心，休滴砚山泪。愿比石交长久，共龙华佳会。"
    ]
  },
  {
    "id": "adcfe4db1309a7fcea36ddab964e6437",
    "title": "法曲献仙音·探梅超山，吊吴仓颉墓。适方寒雨，景物萧寥，感往伤今，因成此解。时新历二十三年二月中也",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "树逐飙轮，苔侵雨笠，望里疏林轻雾。片石三生，孤云一握，悽怀懒共僧语。似贺老升仙后，稽山自来去。向谁诉。",
      "舞回风、巧翻妆额，愁荏苒、佳约翠禽轻误。芳讯断江南，怕一枝、萦恨终古。岭雪凄清，尽参横、宵漏未曙。甚红英数点，恨锁江城归路。"
    ]
  },
  {
    "id": "adcfe4db1309a7fc17b3bc18727e07fe",
    "title": "木兰花慢·题林子有词集",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "喜词仙未老，依前是，旧风神。想荒径幽寻，轻藤独倚，调逸腔新。烟云。几番过眼，剩沧江、一卧寄闲身。散发扁舟弄晚，扶头小阁留春。淞滨。",
      "吟望共朝昏。歌酒忆逡巡。问山川满目，鸟心花泪，多少愁痕。殷勤。昔狂漫理，尽弥天、哀感付清尊。惆怅旗亭唱罢，可堪急管重陈。"
    ]
  },
  {
    "id": "adcfe4db1309a7fc73f485369f583ef8",
    "title": "水调歌头",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "此叶可勿扫，留待款重阳。美人迢递秋水，露白更葭苍。百辈推排欲尽，万古消沈向此，醉睡复何乡。篱菊亦憔悴，弄影一丝黄。",
      "济无楫，飞无羽，渡无梁。一楼突兀眼底，诗界尚金汤。稍喜群贤毕至，非我佳人莫解，九辨费篇章。寄谢旧时雁，寥廓已高翔。"
    ]
  },
  {
    "id": "adcfe4db1309a7fc0cfaf85f6fa7f9c8",
    "title": "鹧鸪天·报载六月三日宝山邵慰祖于赴宁波舟中投海死，留遗诗三联，中有云：前程放眼如长夜，往事回头等逝波。余诵而悲之，为足成此词",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谁向西风护败荷。愁红怨绿梦中过。前程放眼如长夜，往事回头等逝波。",
      "山欲睡，水添涡。不成沈醉已蹉跎。刹那中有无穷世，且拨寒灰付放歌。"
    ]
  },
  {
    "id": "adcfe4db1309a7fc1b96da24b1f7b701",
    "title": "浣溪纱·题高奇峰、张幼华、何漆园合画木棉藤萝翠鸟，为黎工佽作",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "势压扶桑大海东。江山生色气葱茏。谁云此树不英雄。",
      "待斩葛藤除众蔽，更栽萌蘖兆新功。羽毛自惜意何穷。"
    ]
  },
  {
    "id": "adcfe4db1309a7fcc5cd51c1d2bd71db",
    "title": "木兰花慢·竹山体。梦中得首三句，因足成之。当是暮春伤逝之作也",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "渐惊春又去，凭谁草，瘗花铭。怅鹃梦沈酣，鸩声佻巧，蝶影伶俜。萦情。东栏雪色，叹人生、禁得几清明。飞絮迎风无定，游丝落地偏轻。丁宁。",
      "别绪短长亭。忍说不他生。便九转肠回，千丝网结，愁问归程。盈盈。相望寄语，怕伤春、伤别总难名。万一阳关唱后，尊前重见云英。"
    ]
  },
  {
    "id": "adcfe4db1309a7fccfb418052df6a772",
    "title": "虞美人·与刘禺生、吴霭林同游莫愁湖，戏作",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "湖光一片留人处。仿佛青溪路。渡江桃叶几经秋。谁识石城烟水本无愁。",
      "玳梁双燕来胥宇。便拟营巢住。南朝北地漫评量。可得幽栖同署郁金堂。"
    ]
  },
  {
    "id": "adcfe4db1309a7fc7dd26561c6315b87",
    "title": "浣溪纱·杏",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "沈醉东风二月时。龙楼凤阙静罘罳。更无人处燕差池。",
      "弄影恰忺临水态，吹香愁拗出墙枝。满园春意费禁持。"
    ]
  },
  {
    "id": "adcfe4db1309a7fc40c4755edc6975aa",
    "title": "点绛唇·重阳闷不出门，遂失灵岩登高之约，赋此见意",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "菊冷萸荒，闭门懒作登高赋。便无风雨。佳景凭谁语。",
      "冷落琴台，游屐还同聚。山如故。越来溪树。依样愁来路。"
    ]
  },
  {
    "id": "adcfe4db1309a7fc6589d77c49bfb67a",
    "title": "鹧鸪天·题六松图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "髯甲千山翳画阴。入怀空色共平沈。踪孤尽蓄凌云气，意远翻增化石心。",
      "欣蜡屐，几披襟。待扶残照下平林。定中销得风雷起，冷眼寒烟自古今。"
    ]
  },
  {
    "id": "adcfe4db1309a7fc36f8dcae0c42cfcb",
    "title": "菩萨蛮·与秋湄、心可由华山循莲花峰下至天池",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "寒山石径惊巉削。松阴夹道幽香发。刬袜步莲花。天风一笑哗。",
      "如如参石窟。坐断青山色。休问去来今。无言意转深。"
    ]
  },
  {
    "id": "adcfe4db1309a7fc7166452b19de7b3d",
    "title": "清平乐·寿陈使君六十",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "元龙风度。湖海归来暮。斗转槎回闲不渡。相挈旧盟鸥鹭。",
      "期君百尺楼中。称觞豪气如虹。看尽夭桃秾李，枝头自有春风。"
    ]
  },
  {
    "id": "adcfe4db1309a7fc2184f8f1ddfa2078",
    "title": "虞美人·为徐公肃题季新所书自作芙蓉诗",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "千花百草输颜色。临水浑珍惜。据霜心事与谁言。惆怅芳菲裳佩尚当年。",
      "对篱金菊依然在。未觉秋容改。镜中双影试沉吟。可信天涯情比昔时深。"
    ]
  },
  {
    "id": "adcfe4db1309a7fc090841419c9d29bc",
    "title": "洞仙歌·慰秋湄悼亡",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "毗邪丈室，尽销除客慧。来往天花本游戏。甚鬓丝、禅榻轻扬茶烟，忘不了、十载怨红颦翠。",
      "伤春惊刻骨，我亦愁人，断梦三生费清泪。独茧自缠绵，解脱繁丝，还倚仗、莲台香偈。好打叠、前尘付双修，漫长簟、空房更伤孤寄。"
    ]
  },
  {
    "id": "adcfe4db1309a7fc304f9b88a64c45fd",
    "title": "八声甘州·重阳日挈伴灵岩登高，同人绘琴台秋畅图记其事。越二旬，余继赋此，时秋深霜厉，边氛益恶，眼底新愁，视重阳时又增几许。宜其声之掩抑矣",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "甚凭高抒恨费萸觞，风前劝长星。尽销沈今古，虚廊废苑，残堞山城。遍洒诸天法雨，不洗血花腥。空写登临感，盈纸秋声。",
      "休问清凉故垄，怅销金一例，冶梦难醒。怕琵琶孤冢，山失旧时青。泣新亭、更无人在，剩南飞、哀雁落前汀。愁来路，听胥涛起，云黯天平。"
    ]
  },
  {
    "id": "adcfe4db1309a7fc0c41d85af5bf67e4",
    "title": "浣溪纱·友人许惠鸳鸯忽陨厥雌，余挈雄以归。越夕复殂，睹物兴怀，有赋",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "碧海青天路总迷。幽情谁分忍单栖。轻尘一霎好同归。",
      "戢翼自嫌文采露，收心早悟世缘违。九原泉路尽交期。"
    ]
  },
  {
    "id": "adcfe4db1309a7fc688f7da916aed935",
    "title": "菩萨蛮·题昆明艳泛图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "横波打桨欺桃叶。风裳水佩鸳鸯缬。何处木兰舟。烟波讯莫愁。",
      "云廊三十六。倩影惊双玉。往事忆西冷。同心不是萍。"
    ]
  },
  {
    "id": "adcfe4db1309a7fcf13b671502cf0fb4",
    "title": "卜算子·示无畏",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "苦说幻非真，至竟非耶是。为道孤山处士家，香影还成赘。",
      "梦觉两俱忘，迷悟浑相倚。还尔人情纸一张，乌有先生只。"
    ]
  },
  {
    "id": "adcfe4db1309a7fca0e3f28d0d240058",
    "title": "临江仙·旧历七夕招友人为李重光作去世一千年纪念，因追和其临江仙词韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "天上人间多少恨，秋千雨绝云飞。汴京依样水流西。白门疏柳，烟态又低垂。",
      "弹指佳期经几劫，玉楼残梦都迷。新愁浑似比红儿。银河清浅，乌鹊欲何依。"
    ]
  },
  {
    "id": "adcfe4db1309a7fca1611c700c1486d1",
    "title": "兰陵王·用清真韵。湖帆出示金吉金红梅画轴，内有朱古微、王右遐诸公题词，皆感时之作，复多及景阳宫井事，辄题此阕，用遣新愁",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "锦笺直。一片冬心化碧。金台下、羁羽未归，忍话孤山旧时色。行吟似去国。应识。江潭楚客。寒香里，哀咏郢中，声咽城南去天尺。题襟尚余迹。甚泪泫芳尊，欢散前席。",
      "方诸争避蟾蜍食。惊委地红萼，断肠青冢，杨花依样瘗古驿。只愁满亭北。添恻。梦痕积。更玉笥云埋，瑶轸风寂。燕支远盼山何极。怅陇首春早，调翻羌笛。画图重展，恍劫火，尚点滴。"
    ]
  },
  {
    "id": "adcfe4db1309a7fcd1112a2af31c0130",
    "title": "减兰·十一月十二日感赋",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "年年次日。刻意悲秋愁澈骨。那更东风。吹尽繁花落镜中。",
      "泪销香在。辛苦连环谁为解。堕地休辞。悽绝回风更舞时。"
    ]
  },
  {
    "id": "adcfe4db1309a7fcd41d4875efb3b46c",
    "title": "浣溪纱·见展堂和榆生词，辄用其韵寄之",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "痼疾繁忧两不支。余霞空似夏云奇。由来骚怨杂然疑。",
      "匪石心情坚孰语，呼天残泪老犹诗。此情倘许故人知。"
    ]
  },
  {
    "id": "adcfe4db1309a7fc22a4bd84ddc40812",
    "title": "六丑·海角春浓，寓园红鹃怒发，压山成锦，遥想曩日南北花事游赏之盛，殊难为怀。倚此以抒羁绪",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "尽墙花拂面，叹倦旅、华颜非昔。欲题怨红，残笺迷故拍，粉泪还渍。略记年时事，雾中烟里，几看朱成碧。斜阳冉冉无南北。梦断瑶钗，歌翻锦瑟，游丝尚萦帘隙。只山香舞罢，愁换邻笛。",
      "欢韶暗掷。分蓬飘巷陌。苦叫枝头月，谁听得。颓云又黯如墨。便崇桃炫画，怎支春色。零脂冷、镜痕空拭。忍重话顾影，倾城一笑，那时妆额。芳菲信、偏断来汐。怕绛都、纵有重寻路，仙凡永隔。"
    ]
  },
  {
    "id": "adcfe4db1309a7fc711913dd52a00448",
    "title": "霓裳中序第一·题冼玉清女士旧京春色图卷",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "燕台黯故国。太息春芜成景物。情怨不胜竟夕。甚宵蜡渐灰，风幡殊色。",
      "神山咫尺。问梦中、谁与传笔。人间事，轻尘转毂，俯仰万缘寂。",
      "虚掷。玉楼金勒。换几许、红颦翠泣。鹃声愁满广陌。",
      "旧燕新莺，一例如客。乱云迷直北。怕画里、秾华异昔。",
      "禁吟望，江南花落，一醉已头白。"
    ]
  },
  {
    "id": "adcfe4db1309a7fc39b994306ca0f1c3",
    "title": "卜算子·宵诵东坡此调，意当时怀贤去国，情绪万端，必有不胜其辗转反侧者。赋此见意，亦宋玉微词之旨。世人以侧艳目之，谬矣。港居荐涉冬春，望远登楼，伊郁谁语，偶继坡作，以写我忧。世其有为我作郑笺者乎",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "倦乌暮孤飞，风叶朝难定。篆尽炉烟只自萦，屈曲心头影。",
      "一水总盈盈，寄泪凭谁省。悄倚寒枝忍别栖，梦逐秋江冷。"
    ]
  },
  {
    "id": "adcfe4db1309a7fc25eb6af76bc00141",
    "title": "清平乐",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "浓云似织。燕语催将息。百转千回还自惜。清泪孤弦遥夕。",
      "闲云犹恋虚潭。白头归卧僧庵。梦断六朝烟水，一灯愁话江南。"
    ]
  },
  {
    "id": "adcfe4db1309a7fcf21b90ddafd87772",
    "title": "惜余春慢·六禾丈以留春词见示，依韵奉和",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "遣恨传觞，凝颦看镜，刺眼春红休洗。弯腰败柳，弄影新蒲，销得板桥重记。寻睇斜阳欲阑，如练澄江，照霞成绮。甚珠沈沧海，清宵灰尽，炬心残泪。",
      "思往日。错绣楼台，轻阴时节，醉倚云屏多丽。倾城一顾，顽石三生，倘忆西来微意。珍重回文寄时，愁玩危芳，更歌欢子。问谁火花叶，忺人无寐，故园黄紫。"
    ]
  },
  {
    "id": "adcfe4db1309a7fccde14187136e9755",
    "title": "好事近·答友",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "坠素与翻红，惨淡更何言说。信有人间恨事，是牙琴弦绝。",
      "伤心不复梦佳期，海上剩明月。愁见回文锦字，共断肠千结。"
    ]
  },
  {
    "id": "adcfe4db1309a7fcde13c6f1481dd192",
    "title": "淡黄柳·题明吴而待西樵纪游图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "秋峦一抹。乔木幽人宅。写入丹青好标格。想象林泉高致。历历南园几裙屐。",
      "感今昔。乡关暮云隔。待游赏，杳飞翮。痛河山、尽带伤心色。词客重来，抗风轩畔，可有沙鸥能识。"
    ]
  },
  {
    "id": "adcfe4db1309a7fc1d830df2c4a1467d",
    "title": "浣溪纱·春宵杂忆",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "寒澈梅边夜向分。旧时月色断知闻。定中销得戒香熏。",
      "久判孤怀同化石，终禁冶梦不为云。恨深愁极转怜君。"
    ]
  },
  {
    "id": "adcfe4db1309a7fc8e9bed3edb611fe6",
    "title": "浣溪纱",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "隔浦潮生起怨歌。酒醒无奈客尘何。三生禁得几蹉跎。",
      "别绪蘋香迷楚客，新愁柳色妒秦娥。误人终竟是横波。"
    ]
  },
  {
    "id": "adcfe4db1309a7fcba1b498efc276497",
    "title": "浣溪纱·旧历四月十六日为明末张儿乔女士生日，同人以名香花果祀之。方壶并歌余所制百花冢曲为寿。先期由邓昙殊绘象供养，因为题此。呜呼，何世何年，此物此志，古愁今恨，能不依依。乔倩有灵，当兴同感",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "文采风流合二乔。百年犹觉殢人娇。百花生日又今朝。",
      "兰笑似闻弦解语，莲香禁得酒同浇。兵尘惆怅满红箫。"
    ]
  },
  {
    "id": "adcfe4db1309a7fc8a5a2ed3eb77c9dd",
    "title": "卜算子·为湖帆题其亡室潘静淑绿遍池塘草遗墨",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "半偈世缘空，永恨家山绕。梅景凄凉只自看，短梦随春老。",
      "调苦曲难终，泪浥香盈抱。莫问他生与此生，绿遍池塘草。"
    ]
  },
  {
    "id": "adcfe4db1309a7fcad16804860fff706",
    "title": "虞美人·为张君华题其华月簃消夏图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "莲华世界环空碧。浑似鸥波宅。调冰杀粉助清吟。不信人间犹有俗尘侵。",
      "家山咫尺今何处。离合惊风雨。劫灰平地几楼台。愁见秾花偏傍战场开。"
    ]
  },
  {
    "id": "adcfe4db1309a7fc5ffe579dcc07ea1c",
    "title": "洞仙歌·余髫年在书斋，汪憬吾丈来，命对，特赏琴韵书声一联。今四十余年，丈怛化澳门，余羁栖香港，遂成永隔。赋此志悼",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "凌云一笑，镇斯人遗世。尘海仙踪罢游戏。尽平生、微尚薄醉闲吟，都付与、一例鼠肝虫臂。",
      "前尘惊电迈，琴韵书声，回首凄迷卌年事。物换更星移，如此江山，问寻梦、槐柯何地。算得失、文章寸心知，剩千古、身名水云高寄。"
    ]
  },
  {
    "id": "adcfe4db1309a7fc0aa355cf1fbdcdec",
    "title": "浣溪纱·纪某女子事",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "历历枝头几怨恩。天教南陌葬青春。去来休问去来因。",
      "换马诗曾惊恶谶，闻鹃泪更感离魂。可怜花影已无痕。"
    ]
  },
  {
    "id": "adcfe4db1309a7fc4db9636a8fce1dce",
    "title": "醉蓬莱·依乐章体，用东坡韵，和六禾、铁夫重九咏怀",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "甚山川信美，浑似当年，华峰重九。欲挽流波，奈万牛回首。冷落琴尊，逍遥襟带，剩枯株同守。险韵题糕，闲情赛菊，那能依旧。",
      "风景不殊，乡关何处，寂寞寒香，临风三嗅。休向灵和，问那时新柳。佳节空过，夕阳无语，镇石碑衔口。沈醉生涯，壶中日月，且销醇酎。"
    ]
  },
  {
    "id": "adcfe4db1309a7fc253ce5568b90a67c",
    "title": "百字令·为冼玉清题所藏邝湛若玛瑙小冠，上有明福洞主四字隶书款",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "黄冠无分，叹仓皇兵解，空留残蜕。剩此裹头遗制在，想象狂歌椎结。绿绮声沈，兵符篆烬，柱后偏无缺。辽东皂帽，算来还逊芳烈。",
      "因念再易沧桑，曼殊运去，往恨应消歇。却痛南交天柱折，珠海翻成鲸窟。掷帻伤心，请缨虚愿，日夕循余发。畸人往矣，萧条异代谁说。"
    ]
  },
  {
    "id": "adcfe4db1309a7fc88b8333b6c8ac503",
    "title": "渔家傲·和杨铁夫韵，与六禾、霞公、芋园同作",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "怅缉荷衣尘欲涴。炉熏暗遣销烟朵。冰雪强浇心上火。时又过。残阳满地山香堕。",
      "六忆难忘行与坐。寻有倦理山居课。无梦微温花可可。红万颗。待回江海供余唾。"
    ]
  },
  {
    "id": "adcfe4db1309a7fcd91a8bce100fb771",
    "title": "临江仙·题明林秋香画芙蓉，用沈石田题秋香画临江仙词韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "寥落秋江谁写照，鸥乡愁绪难名。倾城一顾已三生。伤离肠轴断，牵梦眼波横。",
      "今日丹青留倩影，知君心迹双清。零脂碎粉转关情。空林迷故燕，幽谷少啼莺。"
    ]
  },
  {
    "id": "adcfe4db1309a7fc5574ce9021117bf4",
    "title": "鹧鸪天·题杨铁夫九龙山中所筑双树居",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "穿径诛茅伊已深。一庵闲卧日初沈。移根漫悔高原植，息影偏憎恶木阴。",
      "花证道，月清心。幽居浑似傅双林。梦中销得风雷过，倾耳潮音更谷音。"
    ]
  },
  {
    "id": "adcfe4db1309a7fce163b952be8bf62e",
    "title": "浣溪纱·秋感",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "廿五年来梦欲沈。麝麈莲寸几关心。柳丝藤蔓又而今。",
      "净土泥翻培弱絮，愁波海转惜冤禽。白头禁得短长吟。"
    ]
  },
  {
    "id": "adcfe4db1309a7fce604efe8a6f5044b",
    "title": "采桑子·八月十日题自画兰",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "湘皋遗佩空萧瑟，倩影疑仙。知为谁妍。满纸秋痕尚眼前。",
      "枯香剩取残荷伴，泣露啼烟。此恨绵绵。冷月惊看皕五圆。"
    ]
  },
  {
    "id": "adcfe4db1309a7fca8fd7fd1f0f144fb",
    "title": "菩萨蛮·卅年前与曾刚父、杨昀谷、陈石遗、罗瘿公、章曼仙、胡漱唐、赵尧生同集诗牌字为词。众剧赏上阕铜弦三句，余久忘全章。今冬偶忆前事，因足成此阕，虽所感不同，而情尘如接，真所谓感慨系之也。同人仅尧生与余在矣",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "高堂酒醒闻如愿。铜弦脉脉秋风怨。收泪把花枝。玉栊朝去时。",
      "评香成宴寂。容易辜芳夕。负尽卅年心。山深海更深。"
    ]
  },
  {
    "id": "adcfe4db1309a7fc00de355e4d035711",
    "title": "浣溪纱·题陈树棠朴园书藏",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "二酉藏珍若可攀。华严涌现指轻弹。休夸百宋与千元。",
      "抱朴高风传硌碌，凿楹遗训重嫏嬛。芸香多处即名山。"
    ]
  },
  {
    "id": "adcfe4db1309a7fccd9b0480c2c1a144",
    "title": "鹊踏枝·偶感，示永持",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谁信人生难解决。水自潆洄，山自相重叠。甚日根尘同断绝。花光镜影交澄澈。",
      "眼底浮云心上月。缥杳楼台，筝笛供凄咽。摆脱人间凉与热。千山万水无抛撇。"
    ]
  },
  {
    "id": "adcfe4db1309a7fca2c7ff8b83d5d444",
    "title": "浣溪纱·新年寓感",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谁把新词写受辛。匆匆六十一年人。休夸顷刻与逡巡。",
      "眼底暗伤无量劫，尊前且护不资身。青山青史两因循。"
    ]
  },
  {
    "id": "adcfe4db1309a7fc9075419f89c49a5b",
    "title": "百字令·题杨铁夫画象，铁夫近结茅大屿山，专修净业，并刊所作双树居词",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "颀然一叟，算卌年吟弄，几番风月。减字偷声余事耳，未碍蒲团生活。过眼空花，打头急浪，此境何曾夺。装成七宝，更无遗憾毫发。",
      "却念孤屿栖迟，维摩丈室，仿佛那延窟。兜率海山凭位置，终见云飞大豁。七尺昂藏，千秋怅望，所向无空阔。妍皮痴骨，任他摸象人说。"
    ]
  },
  {
    "id": "adcfe4db1309a7fc633035795cb9ebb4",
    "title": "高阳台·娟镜楼",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "苕玉镌名，芝泥押篆，传神暗想幽馨。逝水寒光，依稀犹写倾城。添妆盼断婵媛影，触菱枝、绮梦都醒。等伤心、黛椀霜封，钗合尘生。",
      "风花历劫知谁主，矧旧时明月，依例亏盈。百尺楼高，从他翠委香零。开奁待证相思史，奈半泓、秋水无声。剩清朝、倚槛频看，短鬓偷惊。"
    ]
  },
  {
    "id": "adcfe4db1309a7fcadf78b850875624e",
    "title": "浣溪纱·为陈公哲题夏兰子花图卷",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "冷艳疑逢萼绿华。瑶台称住列仙家。佳名合号海琼花。",
      "孤影有时矜叠彩，寻源甚地觅仙槎。披图珍重玉无瑕。"
    ]
  },
  {
    "id": "adcfe4db1309a7fc27498b273e7f085c",
    "title": "点绛唇·高斋杜鹃甲香海，今春盛发，不减曩时。幽居未由存临赏，且知主人因有所避，已都攀折，闻之泫然，赋此志慨",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "锦样芳菲，不同吟赏同抛掷。似曾相识。何计相怜惜。",
      "月榭风亭，今日浑如客。今非昔。旧巢空觅。归去如何得。"
    ]
  },
  {
    "id": "adcfe4db1309a7fcf29ff18ed96bcee8",
    "title": "点绛唇",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "强说春归，漫天花事何人管。娇云满眼。转觉东风懒。",
      "刬却珍丛，免惹游蜂趱。肠真断。千般缱绻。博得芳筵散。"
    ]
  },
  {
    "id": "adcfe4db1309a7fcf29ff18ef25def33",
    "title": "点绛唇",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "风雨高楼，百年离别须臾事。珠沉玉碎。一晌真如醉。",
      "不道凄清，香泪犹凝臂。盟空缔。回文锦字。剩得供憔悴。"
    ]
  },
  {
    "id": "adcfe4db1309a7fcf29ff18e86ee02b5",
    "title": "点绛唇",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "绝代婵娟，瑶台自惜千金价。风姿林下。顾影真如画。",
      "几度飘蓬，茵溷都堪怕。拚衰谢。寸莲尘麝。任逐鹃红化。"
    ]
  },
  {
    "id": "adcfe4db1309a7fc42b08ccdb5f743e8",
    "title": "满庭芳·感事，和友人韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "午枕孤呻，宵弦危语，冷吟翻似忘归。巢林瘁燕，残梦画楼西。休讯玄都桃李，便天涯、芳草都非。情移际，余音呜咽，海上几个钟期。",
      "琉璃。惊易脆，丹沈九转，网失千丝。问中央四角，谁理弹棋。抛剩河梁别泪，空目断、陇首云飞。伤心客，江潭日暮，凋尽芰荷衣。"
    ]
  },
  {
    "id": "adcfe4db1309a7fcd0eddc27ea963522",
    "title": "临江仙·用李后主韵。民国廿流年七夕，余在沪，约诸友为南唐李后主逝世千年纪念。时兵氛方烈，风声鹤唳，举座黯然，旋约各赋词纪事，依后主虞美人、临江仙二调体韵，■",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "已分春心灰寸寸，更堪一片花飞。谁云流水尚能西。人间天上，愁梦画帘垂。",
      "蜡泪蚕丝通几劫，回头烟月都迷。残妆犹恋闹蛾儿。无情空恨，堤柳总依依。"
    ]
  },
  {
    "id": "adcfe4db1309a7fc0cddc2ea5e98368c",
    "title": "临江仙·追和前词，复念大庵临去光景，不知若何。再用前韵，赋此互策",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "火宅连番游戏罢，可堪往迹灰飞。此身惊到日平西。白头吟望，愁病苦低垂。",
      "劫外莲华根自性，不应来路都迷。好从慈母恋孤儿。弥海四天，舍此欲何依。"
    ]
  },
  {
    "id": "adcfe4db1309a7fc33e9912de691391e",
    "title": "浣溪纱·题胡伯孝湖滨偕隐图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "如此江山再见难。淡妆浓抹有无闲。不堪把笔志临安。",
      "赁庑永怜同寄迹，哦松从古不宜官。梦痕犹带两峰寒。"
    ]
  },
  {
    "id": "adcfe4db1309a7fc509e5a144e120cb5",
    "title": "眼儿媚·送饶伯子归里，饶海阳人",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "笛声吹断念家山。去住两都难。举头天外，愁烟惨雾，那是长安。",
      "仙都路阻同心远，谁与解连环。乡关何处，巢林瘁乌，忍说知还。"
    ]
  },
  {
    "id": "adcfe4db1309a7fc872f0be49bfae1a9",
    "title": "眼儿媚·丁柏岩又行，赋此送之，益难为怀矣",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "离亭风笛乱兵笳。归思晚云遮。戏海群鸿，巢阿孤凤，一样无家。",
      "宣南旧梦禁追忆，尘世几抟沙。雨砌危芳，江潭枯树，休问年华。"
    ]
  },
  {
    "id": "adcfe4db1309a7fcbb7b6ad41d07e2b5",
    "title": "永遇乐·因送柏岩行，忆京口昔游，忽生怀古之念。追和稼轩此调，并次其韵",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "第一江山，梦中犹记，好登临处。如梦兴亡，琼楼玉宇，甚地堪归去。涛翻浪卷，风流云散，欲住何曾能住。叹当是、长江飞渡，南朝空怨擒虎。",
      "隆中高卧，纡筹分鼎，可惜轻酬三顾。大地平沈，乾坤旋转，应有匡时路。将略非长，争如袖手，寂守禅关钟鼓。何须问、高吟抱膝，究为龙否。"
    ]
  },
  {
    "id": "adcfe4db1309a7fc551ac1e3c6bd104a",
    "title": "浣溪纱·题陈斯馨女士纫香簃图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "秀茁天南玉一丛。三生香色本来空。荣枯原不赖东风。",
      "写影湘波余断梦，传芳洛浦感高踪。秋心如画出蒿蓬。"
    ]
  },
  {
    "id": "adcfe4db1309a7fcfac7a69b3cf0ab12",
    "title": "浪淘沙·广州中秋小极，楼居不能见月",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "往事怕回头。旧管新收。斜阳如水祗西流。海涸天翻闲过了，愁煞沙沤。",
      "尘世感迟留。玉宇琼楼。千门万户野烟稠。病榻昏灯愁坐对，也算中秋。"
    ]
  },
  {
    "id": "adcfe4db1309a7fcb6e1bc7f039eb002",
    "title": "浪淘沙·翌日用韵再赋",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "淅米向矛头。此局谁收。一壶依约系中流。待挽狂澜惊望若，身世虚沤。",
      "丛桂为谁留。风雨高楼。清宵还喜碧云稠。灯火几家人杂遝，知是中秋。"
    ]
  },
  {
    "id": "adcfe4db1309a7fc7b2ea06a14357ef1",
    "title": "浪淘沙·中秋再咏",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "越秀旧山头。佳景谁收。沈沈珠海祗东流。六十年来多少事，都付浮沤。",
      "行迹苦淹留。闷倚层楼。清辉频阻绿阴稠。大地山河浑不见，如此中秋。"
    ]
  },
  {
    "id": "adcfe4db1309a7fc94da39b95ea1a091",
    "title": "浣溪纱·为徐一帆题霜厓归魂图，图为追到吴瞿庵作",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "凄瑟云车黯大姚。骚魂万里若为招。可堪吴雨正潇潇。",
      "恨血秋坟添鬼唱，新声乐府断仙韶。剧怜人事尽萧条。"
    ]
  },
  {
    "id": "adcfe4db1309a7fc8e9bed3e5098a85a",
    "title": "浣溪纱",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谁道人间不可哀。夕阳愁满旧池台。辽天何事鹤归来。",
      "斫地歌声余抑塞，凌霜诗抱足低回。怀中倘有未然灰。"
    ]
  },
  {
    "id": "adcfe4db1309a7fccbfc837eba8b0570",
    "title": "风入松·答客问",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "栖迟社栎涧松闲。天任养衰顽。一邱一壑余残梦，空回首、万里江山。透网鱼宁得所，巢林鸟怎飞还。",
      "庭柯何事足怡颜。三径莽榛菅。楼台片段浑无地，更休言、玉宇高寒。几叶云烟画本，一龛香火蒲团。"
    ]
  },
  {
    "id": "adcfe4db1309a7fc5ec5c1b75d5f1000",
    "title": "浣溪纱·题张大千自画象，作钟馗装束",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "畴向三千觅大千。掀髯一笑故依然。不知皮骨为谁妍。",
      "衣锦倘争山薜制，簪花应继海棠颠。尘中游戏自年年。"
    ]
  },
  {
    "id": "adcfe4db1309a7fcc491607e03d2f552",
    "title": "鹧鸪天·寿劳敬修八十",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "风雨婆娑八十人。海滨元自不垂纶。扫除入世胸中棘，长养凌寒劫后筠。",
      "看羽换，推花新。壶天依约有通津。坊开履道窝安乐，懒向桃源问几秦。"
    ]
  },
  {
    "id": "adcfe4db1309a7fc586565e1a60bf0f2",
    "title": "扫花游·民国十五六年，余卜居圣湖之滨。每来往孤山，见道侧孙花翁墓埋没蓬颗间，心焉伤之，拟为修葺，未果也。旋闻湖滨筑路，墓将被毁，方商之周湘舲，谋迁葬，得易大岸自杭急札，云墓已毁。湘舲立遣人往杭道地，则仅得束棺之铁及石碣、石案诸物，棺椁则云已化尽。湘舲乃与刘翰怡筑冢于道左高阜，表曰宋词人孙花翁墓，树石案于前，实则遗骼已莫知所在矣。方事之殷，大岸为图纪之，且题词甚悲，久存余所。越十余载，余避兵香港，大岸病逝于沪，所遇之阨甚于花翁，及卅一年冬，余归，乃借诸友为营葬于沪之联义山庄。其遗命欲葬西湖，终莫之遂，可哀也已。余检书笥，得大岸图卷于丛残中，念文人无命，今古一丘。乃依大岸原调，并次其韵，和词一章，题之卷尾。霜花已谢，雁影空留，留此墨痕，徒多一重公案。噫，月泉汐社，不必尚在人间；玉田碧山，亦复谁为吟侣。后不如今今非昔，固不止怀贤伤逝之痛而已。后有作者，请视斯文",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "词心百结，付一往沈冥，罢歌苌楚。怨痕梦缕。尽秋坟夜唱，鹤衣愁舞。坏土飘零，莫话西陵风雨。逐流去。问尘世那寻，堪葬花处。（一章）",
      "穿冢空自许。甚没分同归，段桥西路。菊泉荐俎。好萧条异代，共盟幽素。满目江山，谁省骚人意苦。漫回伫。折冰弦、恨深重鼓。（二章）"
    ]
  },
  {
    "id": "adcfe4db1309a7fc2f6b045f07b62e56",
    "title": "浣溪纱·旧梦",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "旧梦依稀幻水云。枯香愁对白头人。万山深处倘逢君。",
      "九畹最宜骚客佩，双烟都为女儿熏。卅年陈事与谁论。"
    ]
  },
  {
    "id": "adcfe4db1309a7fc5649a5f806159cca",
    "title": "浣溪纱·重阳橐园召客徵诗，余无以应，因谢不往。却成二调",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "镇日秋风只自忙。吟蛩哀雁费平章。新来萸菊也都荒。",
      "久分残年无笑口，更堪佳景触愁肠。人生销得几重阳。"
    ]
  },
  {
    "id": "adcfe4db1309a7fc8e9bed3e35fd8571",
    "title": "浣溪纱",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "老懒新诗一字无。宁缘败兴为催租。秋风病骨几曾苏。",
      "多难登临将甚地，闭门歌哭只如愚。不须菊酒慰潜夫。"
    ]
  },
  {
    "id": "adcfe4db1309a7fc2ba428994b85b2b9",
    "title": "浣溪纱·重九又一首",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "何止诗中一世豪。沈冥翻自怯题糕。胸中秋色漫相高。",
      "已分百罹伤断梗，忍看众醉更哺糟。不须痛饮已离骚。"
    ]
  },
  {
    "id": "adcfe4db1309a7fcd49ffb8fbe8fdb2b",
    "title": "浣溪纱·题竹阴仕女",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "倦倚琼箫欲罢难。缄情无奈碧琅玕。秦楼依约雾中看。",
      "不分闲庭忘夜永，本来空谷耐天寒。回肠多似旧红阑。"
    ]
  },
  {
    "id": "adcfe4db1309a7fc8e9bed3ece47d283",
    "title": "浣溪纱",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "残照西风漾梦痕。高楼销得几吟魂。更无人处自黄昏。",
      "晓镜光分犹似月，夕炉香浥渐成云。人生无事感离群。"
    ]
  },
  {
    "id": "adcfe4db1309a7fc8e9bed3e4d931d0e",
    "title": "浣溪纱",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谱尽群芳忏怨思。千花百草总支离。更无消息祗然疑。",
      "不分遥山遮远目，却怜暮雨失归期。劳生无那日斜时。"
    ]
  },
  {
    "id": "adcfe4db1309a7fc1b211e8499f2f1ee",
    "title": "采桑子·题罗瘿公为浣华玉笛戏书小册",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "悠悠三十年前事，四印斋头。风韵清柔。辛苦寒香影不留。",
      "小园幻住谁为主，零落山邱。依样虚沤。羡尔凌云得自由。"
    ]
  },
  {
    "id": "adcfe4db1309a7fcf02891a4bb97306b",
    "title": "采桑子",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "红兰泣露空萧瑟，一样珍丛。玉树临风。羡尔经霜特地红。",
      "偶然几句闻钟偈，枨触衰翁。影事重重。燕北江南剧懊侬。"
    ]
  },
  {
    "id": "adcfe4db1309a7fc733baaf7b7125b03",
    "title": "减字木兰花·题张大千画东篱醉菊",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "穷居绝景。三径西风闲顾影。尚有柴桑。篱菊依然傲众芳。",
      "攒眉莲社。八表同昏伤和寡。一往沉冥。谁信人间有独醒。"
    ]
  },
  {
    "id": "adcfe4db1309a7fc6fc9b68a7aa19bb7",
    "title": "菩萨蛮·题溥心畬画松壑携琴",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "烟霞似与幽人约。寒岩宴坐增凄索。泉响韵松风。无限曲未终。",
      "携琴宁啸侣。冥想堪千古。万景昼疑阴。空山只自深。"
    ]
  },
  {
    "id": "adcfe4db1309a7fce3df0698b2f6e1a2",
    "title": "菩萨蛮·题画仕女",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "花阴人意慵于蝶。闲庭梦影幽香结。万景入支颐。沉吟欲语时。",
      "低鬘还隐几。絮乱凭谁理。消息落花中。含情谢晚风。"
    ]
  },
  {
    "id": "adcfe4db1309a7fc9dff53aac99ed035",
    "title": "减兰·题黄荫普秋镫课子图",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "槎枒图色。并出一灯秋寂寂。有味儿时。展卷辛勤阿母知。",
      "白头泪尽。井水昔盟留取认。珍重香蟫。莫负春晖寸草心。"
    ]
  },
  {
    "id": "adcfe4db1309a7fcde5c3f37a900b83f",
    "title": "百字令·为蒋东孚题其香草居图，蒋工艺兰，无锡人",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "萧然物外，算托根有地，不殊空谷。纫佩含香凝楚怨，倘比柴桑松菊。益径欣开，德邻在望，成就幽栖局。闲居可赋，不须詹尹重卜。",
      "却念长水词宗，吴门琴客，遗构同题目。更有高斋传十砚，想象伊人如玉。佳话千秋，清标一例，永峙龙山麓。辋川图画，裴王高咏堪续。"
    ]
  },
  {
    "id": "adcfe4db1309a7fca9e83b4f8186ad14",
    "title": "浣溪纱·题蕊儿画淡红菊",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "脸薄微萦一缕霞。酡颜宜称縠屏遮。笔端开出傲霜花。",
      "酒罢暗怜尘换世，灯残翻怯梦无涯。餐英情绪倘宜家。"
    ]
  },
  {
    "id": "adcfe4db1309a7fc50781ad2339a766e",
    "title": "浣溪纱·题自画斑竹",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谁向湘皋涤酒痕。年年风雨阅朝昏。几多骚怨共荃荪。",
      "钿失文箫情宛续，箧捐团扇梦犹温。澈泉声泪两销魂。"
    ]
  },
  {
    "id": "adcfe4db1309a7fc060d484c0e49c2bb",
    "title": "望江南·卧床半载，又遇中秋，月色清澄，未由游赏。因念平生屡辜佳节，遂追忆中秋往事之可念者，为词数首以纪梦痕，他日或有佳篇，增成故实，此则打油击壤而已",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "中秋好，宝汉忆茶寮。对月高吟声裂石，伤时残泪语如潮。",
      "难忘此清宵。"
    ]
  },
  {
    "id": "adcfe4db1309a7fc1c07394a6429f35a",
    "title": "减字木兰花·题陈■",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "笙竽万籁。岭海词流推几辈。风月平章。此事输君擅胜场。",
      "微吟拥鼻。尚想当年湖海气。邻笛凄清。愁听阳关煞尾声。"
    ]
  },
  {
    "id": "adcfe4db1309a7fc67f8a18a8897a537",
    "title": "水龙吟·时序相催，悲愉无定。我闻如是，言愁欲愁，卅四年十月作",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "几番风雨鸡鸣，到头只是天难晓。曙星无焰，繁霜匝地，惊涛萦绕。今古消沈，春灯梦冷，晨钟声悄。甚西园临赏，彩幡高矗，翻送尽，花多少。",
      "休说芳期俊约，滞车轮、满街流潦。钗分怅忆，珠还费泪，麝尘愁捣。罥径藤深，沾泥絮乱，余春易老。问蓬壶咫尺，家山何日，把寒烟扫。"
    ]
  },
  {
    "id": "adcfe4db1309a7fccd5a657f7ae76c65",
    "title": "浣溪纱·为冯文凤女士题诸名家梅花长卷",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "谁与梅花谱喜神。横斜写出梦中身。水边林下亦前因。",
      "未分寒香增月色，只余傲骨表霜晨。一枝珍重岭南春。"
    ]
  },
  {
    "id": "adcfe4db1309a7fced6af5cf5bf67a62",
    "title": "水龙吟·闭门病隐，景物非春，灯影机声，萦怀象外。因成此什，以写我忧",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "望中胜事园林，何缘屡遣芳期误。东风乍过，西风又紧，长幡空护。匝地鹃啼，遥天鹤返，与谁同语。甚随流一叶，凌波双桨，浑盼断，家山路。",
      "休仗衔书青鸟，秘瑶池、满城飞絮。翻阶红药，只今赢得，看花如雾。紫玉烟沈，鲛珠泪竭，彩云难驻。好三生梦觉，返魂香爇，觅归真处。"
    ]
  },
  {
    "id": "adcfe4db1309a7fc8ca4acbe7dd55659",
    "title": "清平乐·遐忆",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "璇宫梦远。独夜余肠断。望极飙轮千万转。愧逊淮南鸡犬。",
      "剧怜残照疏林。东风碾尽琴心。谁分来鸿去燕，都成填海冤禽。"
    ]
  },
  {
    "id": "adcfe4db1309a7fcd678888faad148df",
    "title": "鹧鸪天·民国二十四五年，余屡游沧浪亭，极赏结草庵巨栝，曾有诗咏之。书院红梅一株，色夺朱砂，亦罕见物。兵后蒋吟秋来告二物均无恙。余乃约蒋合绘苍栝红梅图，留苏州图书馆中，以存故事，并题此词",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "步屧随风欲放颠。沧浪一曲共延缘。梅新浥露宜临水，栝老禁霜莫问年。",
      "凭画笔，写情筌。鬓丝禅榻费茶烟。重来怕只南园树，能说当时已惘然。"
    ]
  },
  {
    "id": "adcfe4db1309a7fc6df438bd7371a7dc",
    "title": "六州歌头·居庸长城",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "神州极目，今古几长城。居庸塞，联榆蓟，卫燕京，控龙庭。恃作华夷限，巢蜂蝶，穴狐兔，容蛇豕，争蛮触，混膻腥。锁阴重溟。洞启百年史，国耻充盈。更蓬莱左股，历劫剩枯枰。万里回萦。",
      "竟何成。况烟熛怒，飙轮迅，艨艟巨，幡旗精。高空制，后方战，合纵争，百欺凌。人类浑奚罪，相奔迸。赴秦坑，山河险，坛坫约，总难凭。何日町畦，尽泯兵革息，长庆由庚。尽边城戍垒，开辟付农耕。春满藩屏。"
    ]
  },
  {
    "id": "adcfe4db1309a7fc1e58a9e78069d10c",
    "title": "鹧鸪天·答寂园见赠之作",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "扑面人间滟滪堆。狂澜争信手能回。愁多更结千丝网，泪尽还余一寸灰。",
      "看落照，掩空斋。颓流甚地足潆洄。橘中藕孔原儿戏，谁许孤鸿独往来。"
    ]
  },
  {
    "id": "adcfe4db1309a7fc6e201807df461830",
    "title": "琐窗寒",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "倦雁呼群，鸣蛩唤夕，尚淹残暑。文园病久，暗怯茂陵秋雨。甚遥空、乱云四垂，登楼一望犹吾土。且寄怀物外，东皋闲话，洞天挥麈。延伫。",
      "忘宾主。喜白雪阳春，渐多新侣。华年似水，莫道当时弦柱。尽匆匆、教唱渭城，断肠漫惜歌者苦。料关情、叶底吟蝉，送客杨枝舞。"
    ]
  },
  {
    "id": "adcfe4db1365b1cdc7bcab92fd24cc5b",
    "title": "望江南寄曹苇坚",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "春来也，依旧不相逢。梅放恨无人共赏，书裁幸有雁相通。",
      "何日返吴淞。"
    ]
  },
  {
    "id": "adcfe4db1365b1cd69b2ab88aa475e7f",
    "title": "采桑子·答苇坚，步原韵",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "心情千里凭鱼雁，渭树江云。一望昏昏。不见江南锦绣春。",
      "尝餐匙滑莼羹美，今始思莼。恨昔逡巡。曾访溪边黄叶门。"
    ]
  },
  {
    "id": "adcfe4db1365b1cd69b2ab88c311d32d",
    "title": "采桑子·答苇坚，步原韵",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "几番寄我诗兼画，满纸烟云。乐我晨昏。新句难酬白雪春。",
      "何时再买秋风棹，重采吴莼。酌酒三巡。衰柳芙蕖认竹门。"
    ]
  },
  {
    "id": "adcfe4db1365b1cdcdb8455a43035905",
    "title": "山花子·邻女",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "嫩色新裁杏子衫。留仙裙染墨斑斑。罗袜覆鞋红一点，踏花残。",
      "水底照容容妒月，镜中梳鬓鬓成兰。假使当年吴道子，画应难。"
    ]
  },
  {
    "id": "adcfe4db1365b1cdd92e15a6a393517e",
    "title": "忆秦娥·晚步访曹苇坚",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "斜桥畔。银丸照破垂杨线。垂杨线。垂垂满地，任侬蹂践。",
      "蘼芜碧映溪流浅。槿篱笆护柴门掩。柴门掩，囒囒犬吠，书灯红闪。"
    ]
  },
  {
    "id": "adcfe4db1365b1cdbf9efdc468c7c1bb",
    "title": "青玉案·美人倦绣",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "何来枝上禽调舌。轻唤起、庄生蝶。日映螺奁钿懒贴。梨容雨湿，柳腰烟袅，一样低回怯。",
      "临池拟学夫人帖。无力拈毫素笺摺。斜倚香篝裙褪结。春山频锁，秋波慵展，半是愁时节。"
    ]
  },
  {
    "id": "adcfe4db1365b1cdb3b8ce5da904c2bf",
    "title": "杏花天·杏花",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "甚花偷得春风巧。匀粉薄、凝脂犹少。梅花冷淡桃花俏。多被此花占了。",
      "蜂蝶采、花容自恼。烟雨润、花容自好。花外酒旗摇扬早。应有醉花人到。"
    ]
  },
  {
    "id": "adcfe4db1365b1cde135f4b9ee76e017",
    "title": "感皇恩·柬曹苇坚",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "莫怪嗜鲈鱼，每怀珂里。接得鱼书眼开翳。山山水水，为甚描将书里。令人常惹望、江南意。",
      "此际华亭，桂花香细。绣阁应多消遣计。花间携手，人欲天从何易。梦牵红树，情深无已。"
    ]
  },
  {
    "id": "adcfe4db1365b1cdf182fe2a2062c0d6",
    "title": "暗香·落梅",
    "authorName": "查清",
    "authorId": "adcfe4db1365b1cdd1457b72d1457b72",
    "dynasty": "清",
    "content": [
      "飞飞玉屑，第一番风信，吹来轻劣。唤起新妆，镜里纤英正宜贴。乱点丛兰石畔，恍疑是、寻芳蝴蝶。恁叨嘈、翠羽枝头，叫落黄昏月。呜咽。",
      "笛声彻。惹古驿荒村，梦魂凄绝。胆瓶冻裂，揉碎寒姿可禁折。寄语天边滕六，把撇下、馀香休灭。使片片，犹恋在、画裙百褶。"
    ]
  },
  {
    "id": "adcfe4db137e4d6d9548392011b90600",
    "title": "三字令·寄锦树",
    "authorName": "叶辰",
    "authorId": "adcfe4db137e4d6dd1457b72d1457b72",
    "dynasty": "清",
    "content": [
      "郎别后，误佳期。减腰肢。巫山梦，雨云迷。恨窗前，红日影，晓莺啼。",
      "慵梳洗，怕相思。上翠眉。珠泪滴，湿罗衣。又关情，花并蒂，燕双飞。"
    ]
  },
  {
    "id": "adcfe4db137e4d6dd7beee90f0bf76f7",
    "title": "青玉案·咏手",
    "authorName": "叶辰",
    "authorId": "adcfe4db137e4d6dd1457b72d1457b72",
    "dynasty": "清",
    "content": [
      "纤纤玉笋看如削，菱花细把乌云掠。彤管鸦黄初画学。炉香烧烬，自卷帘幕，红豆抛双雀。",
      "闲游漫数花间萼，双双戏挽秋千索。重整云翘归绣阁。停针暗想，情怀难却，闷把兰腮托。"
    ]
  },
  {
    "id": "adcfe4db137e4d6d269ece5fb5609703",
    "title": "春风袅娜咏门神",
    "authorName": "叶辰",
    "authorId": "adcfe4db137e4d6dd1457b72d1457b72",
    "dynasty": "清",
    "content": [
      "羡耻图鳷鹊，懒绘麒麟。随北富，任南贫。总相亲、解惜香封粉裹，窥园忘禁，窃药随人。月黑齐肩，日高对面，赏遍檐花不欠伸。衫薄怕沾梅后雨，命轻难看隔年春。",
      "颇怪天公蒙懂，雌雄未配，两相看、俱是孤身。支薄俸，有椒尊。犬同值夜，鸡伴司晨。尽一样身材，难兄难弟，两般性格，宜喜宜嗔。借问当年，记题门旧字，至今寂寞，可剩馀痕。"
    ]
  },
  {
    "id": "adcfe4db1388d6c76a03ee52f1758286",
    "title": "清江曲",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "霜清露白秋水浅，几点寒山翠黛远。斜阳两岸悄无人，芦荻萧萧芙蓉晚。",
      "欸乃中流摇桨去，烟波渺渺知何处。沽酒江楼醉初醒，新月已生乌桕树。"
    ]
  },
  {
    "id": "adcfe4db142ca8103189ed3753c12af1",
    "title": "苏幕遮·送春",
    "authorName": "高鹗",
    "authorId": "adcfe4db142ca8102612aa89f0bbac6f",
    "dynasty": "清",
    "content": [
      "日烘晴，风弄晓，芍药荼醾，是处撄怀抱。倦枕深杯消不了，人惜残春，我道春归好。",
      "絮从抛，莺任老，拼作无情，不为多情恼。日影渐斜人悄悄，凭暖栏杆，目断游丝袅。"
    ],
    "intro": "此词抒写了作者对春归的看法。眼前春光明媚，春花撩人。而“人惜残春，我道春归好”。一任絮飞莺老，“拼作无情，不为多情恼”。全词写得新颖别致，艳丽多姿而又不落俗套。 ",
    "annotation": [
      "萘醾：名花。",
      "撄：触动。",
      "“拼作无情”句：当是反用苏轼《蝶恋花》的“笑渐不闻声渐悄，多情却被无悄恼”。 "
    ]
  },
  {
    "id": "adcfe4db142ca810ede9e41c3b0d6820",
    "title": "青玉案·丝丝香篆浓于雾",
    "authorName": "高鹗",
    "authorId": "adcfe4db142ca8102612aa89f0bbac6f",
    "dynasty": "清",
    "content": [
      "丝丝香篆浓于雾，织就绿阴红雨。乳燕飞来傍莲幕，杨花欲雪，梨云如梦，又是清明暮。",
      "屏山遮断相思路，子规啼到无声处。鳞瞑羽迷谁与诉。好段东风，好轮明月，尽教封侯误。"
    ],
    "intro": "此词抒写闺中怀人之情。上片写景。香篆雾浓，“织就绿阴红雨”。燕傍莲幕，杨花似雪，梨云如梦，清明即将过去。下片写春闺怀人。鱼雁鲜通，此情谁诉？辜负了春风明月，大好时光。于是“悔教夫婿觅封侯”的思想感情，便自然地流露出来。全词委婉缠绵，秾艳多姿。",
    "annotation": [
      "香篆：香上刻有记时间的篆文。此处言燃着后的香篆，散出比雾还浓的烟。",
      "莲幕：亦作“莲花幕”。唐韩偓《寄湖南从事》诗：“莲花幕下风流客，试与温存遣逐情。”",
      "鳞瞑羽迷：这句的意思是鱼雁瞑迷，不能为我传书，思念之情向谁诉说呢？ "
    ]
  },
  {
    "id": "adcfe4db142ca81080f1acfba96f3825",
    "title": "南乡子·戊申秋隽喜晤故人",
    "authorName": "高鹗",
    "authorId": "adcfe4db142ca8102612aa89f0bbac6f",
    "dynasty": "清",
    "content": [
      "甘露洒瑶池，洗出新妆换旧姿。今日方教花并蒂，迟迟，终是莲台大士慈。",
      "明月照相思，也得姮娥念我痴。同到花前携手拜，孜孜，谢了杨枝谢桂枝。"
    ]
  },
  {
    "id": "adcfe4db14329d8d2bb81c0b645b56f1",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "祀典原来肃厉坛，民间禳醮祝平安。若云冤鬼须超度，何必森罗设判官。"
    ]
  },
  {
    "id": "adcfe4db14329d8d2bb81c0b6fe2b741",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "七宝灯明结彩花，金身丈六曳袈裟。相传孝子方成佛，底事当年早出家。"
    ]
  },
  {
    "id": "adcfe4db14329d8d2bb81c0b6878f1f9",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "遍召群神到海东，不知香火普天同。灵旗来往当神速，未必停洋待顺风。"
    ]
  },
  {
    "id": "adcfe4db14329d8d2bb81c0b830e098b",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "大千世界纳须弥，广结因缘正及期。见说酆都城不闭，阴司也有纵囚时。"
    ]
  },
  {
    "id": "adcfe4db14329d8d2bb81c0b0aaa1f51",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "冥府缘何不赈灾，鬼犹饥饿亦堪哀。生前想必饕贪惯，又向人间乞食来。"
    ]
  },
  {
    "id": "adcfe4db14329d8d2bb81c0b66367e0f",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "宫阙金银火化时，蜃楼海市望迷离。纸钱也要飘洋用，惑得台风阵阵吹。"
    ]
  },
  {
    "id": "adcfe4db14329d8d2bb81c0b8b848209",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "处处笙歌彻夜喧，香车宝马烂盈门。河灯万点飞星斗，应改中元作上元。"
    ]
  },
  {
    "id": "adcfe4db14329d8d2bb81c0b77b37797",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "多少游魂苦海边，可能拯拔出深渊。迢迢欲赴春闺梦，内渡何人问便船。"
    ]
  },
  {
    "id": "adcfe4db14329d8d2bb81c0b58fd114d",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "有饛飧簋酒盈尊，享祀无须待子孙。好事解囊多信士，自家曾否报亲恩。"
    ]
  },
  {
    "id": "adcfe4db14329d8d2bb81c0b4b763fb5",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "海角天涯误此身，疲癃残疾苦吟呻。年年添入龙华会，年半乌烟坠里人。"
    ]
  },
  {
    "id": "adcfe4db14329d8d2bb81c0b4de3fadd",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "金钱縻费万千偿，何不存留备救荒。生渡方为真普度，舍人渡鬼总茫茫。"
    ]
  },
  {
    "id": "adcfe4db14329d8d2bb81c0be45f3e0e",
    "title": "盂兰竹枝词",
    "authorName": "彭廷选",
    "authorId": "adcfe4db14329d8dd1457b72d1457b72",
    "dynasty": "清",
    "content": [
      "缁流羽士鼓钟鸣，角抵侏儒箫管声。功德由来施此辈，鬼神还是为苍生。"
    ]
  },
  {
    "id": "adcfe4db147f04cf3ecb1a8185364c04",
    "title": "摸鱼儿·晚春词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "经几番、雨丝风片，东皇无意留恋。惜春洒尽情鹃泪，谁道黄莺能劝。劳缱绻。毕竟是、枝头浓艳难重现。春情太短。只赚得零星，湿红坠粉，镇日写幽怨。春梦乱。",
      "梦绕画阑千遍。只愁春去无伴。迟回将酒花前饯，那不使人悽断。东风懒。和不散，游丝反被游丝罥。仙轺且缓。待绝代才人，钩心斗角，撰出春归卷。"
    ]
  },
  {
    "id": "adcfe4db147f04cf3ecb1a815f7f80d1",
    "title": "摸鱼儿·晚春词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "理征鞭、又将去也，骊歌唱得声破。别怀枨触浑无俚，况又自伤轗坷。生憾者。问此去，青山更有谁知我。欲留未可。且落叶扁舟，联吟拌醉，怅玉津渔火。记倾盖。",
      "正是那时雪堕。岁华还虑虚过。岚边行榼花间屧，准备嬉游最妥。君恋么。便风絮，浪萍凄悄荒邮左。明年春娜。有残月晓风，芦沟杨柳，寻梦正无那。"
    ]
  },
  {
    "id": "adcfe4db147f04cf3ecb1a81aabec6bb",
    "title": "摸鱼儿·晚春词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "谈浮云、乘槎东去，风来与火相引。百年奇劫今一遇，可是数由前定。怕重省。怪五百、舟人也者般同命。水天暝暝。何处去招魂，魂兮归否，试向巫阳问。",
      "支病枕。我已忡忡秋损，那堪更耐哀哽。回思临别丁宁在，总说归期早订。心耿耿。盼不到，锦还盼到骑鲸信。聪明不幸。私忏汝他生，贞贞徯福，补今生遗恨。"
    ]
  },
  {
    "id": "adcfe4db147f04cf3ecb1a813d36b851",
    "title": "摸鱼儿·晚春词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "两词仙、后先初度，饯秋才过几日。秋花秋柳今犹健，想像泉明丰格。曾亲见。锦绣好、江山忽变狉榛俗。愁添白发。每星晚霜晨，把年时事，向索郎重说。",
      "休太息。轻负林栖岁月，清闲终是难得。好精著述名山业，殊与尘劳有别。强自释。聚洛社，耆英自寿词先拍。各歌一阕，尽阳春白雪，兴高采烈，欲击唾壶缺。"
    ]
  },
  {
    "id": "adcfe4db147f04cf147bed2ab557db95",
    "title": "薄幸·女士贺双卿，才貌清绝，诗词娟秀，误嫁农人，备尝艰苦。史悟冈西青散记述其崖略，读之凄然",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "绡山闺媛，有如此、锦心绣口。造物忌才成惯例，怎得雀屏嘉偶。任凭伊、饷黍浣衣，遂令人比梅花瘦。把炯炯痴情，鳏鳏私恨，和泪写词多首。自唱了随鸦曲，应和与鸦相厮守。",
      "信画楼金屋，谪仙无分，欲销魔焰谁能彀。事喧皖右。付西青妙笔，便传芳泽千秋后。魂兮知否。莫悔青春虚负。"
    ]
  },
  {
    "id": "adcfe4db147f04cf04c7bf75946c3f14",
    "title": "水龙吟·游薛涛井，寻桃花林，暮不得",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "可怜最是婵娟，遭时沦落如蓬梗。过庭续句，竟成谶语，何堪追者。十色蛮笺，七弦筝柱，闲情自领。算爱才不少，骚人墨客，终莫慰、青楼恨。",
      "去锦城东差近。是太和、薛涛古井。五云深处，昌蒲一碧，萧萧摇暝。访古人来，登高凭吊，伤心薄幸。问桃林何在，年年杜鹃，只余悲哽。"
    ]
  },
  {
    "id": "adcfe4db147f04cf04c7bf75b5bd966d",
    "title": "水龙吟·游薛涛井，寻桃花林，暮不得",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "携尊欲上层楼，曲廊深掩疑无路。那知姑射，词人三四，居然占据。我自消闲，随缘最好，何劳相妒。只荒凉池馆，衰菱坏芰，也算得、赏心处。",
      "经过重重殿宇。好一似、梦中曾住。几丝垂柳，几竿修竹，扶苏如故。五十三参，逢僧一笑，拈花顿悟。羡蒲团坐破，壶天小隐，暂游仙去。"
    ]
  },
  {
    "id": "adcfe4db147f04cf04c7bf757bffd5b9",
    "title": "水龙吟·游薛涛井，寻桃花林，暮不得",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "夕阳红褪秋痕，枝枝低压闲阶重。芳心几度，暗中偷减，愁来补空。径曲渐芜，篱歌欲断，不堪调弄。怅晚香幽独，白衣人杳，陶情酒、谁为送。",
      "丛额新寒遭中。到小春、犹含余冻。卷帘花瘦，尖风吹过，似闻凄讽。寄语枯萤，倦蜂痴蝶，谩寻香梦。待落莫留与，岁寒三友，一充清供。"
    ]
  },
  {
    "id": "adcfe4db147f04cf04c7bf7542cecf72",
    "title": "水龙吟·游薛涛井，寻桃花林，暮不得",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "夫须碎织成蓑，鸣榔去钓西岩下。添将葛屦，配将蒻笠，短竿自把。转过滩头，又寻沙觜，萧然整暇。趁满天荻絮，满身烟霞，邀几个、鸬鹚话。",
      "欸乃一声归一，穿浪花、引船入汊。解衣盘薄，裁青补翠，乱堆篷罅。晒月眠云，消闲谁共，但凭老瓦。奈卖鱼市散，无钱沽酒，藉伊偿价。"
    ]
  },
  {
    "id": "adcfe4db147f04cf5ec52be2ef22b387",
    "title": "贺新凉壬申季夏客居邛廨，蕉窗送雨，烦襟洒然，张紫帆枉存，同赋此解",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "身世如薸寄。被炎风、吹来此住，饱参凉意。一桁虾须钩上未，人坐午阴疏际。细检点、兰煤檀粹。借取金貌薰最好，袅烟痕、篆作回文字。蓦一阵，妙香递。",
      "潇潇夜雨声悽戾。倚胡床、睡魔未隐，容心先碎。海样深愁都搅起，赢得泛澜清泪。只羡煞、买山引退。筑个团瓢画可读，却此生长在清凉地。胜今日，情憔悴。"
    ]
  },
  {
    "id": "adcfe4db147f04cff34ea2c2b3df02e1",
    "title": "台城路感秋词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "待凉小立秋千外，争如旧年秋态。怕说秋来，还说秋去，可是秋心无赖。赏秋至在。费忙里秋吟，枉婴秋痗。好迭秋笺，和他秋露写余嘅。",
      "问秋今尚余几。又重番秋雨，把秋揉碎。花诧秋魔，月嗟秋蚀，酝酿秋情如醉。秋虫苦吠。似对我悲秋，凄然秋籁。秋梦支离，恨秋宵无睡。"
    ]
  },
  {
    "id": "adcfe4db147f04cff34ea2c2745aab2d",
    "title": "台城路感秋词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "芙洲与共停吟屐，落拓客怀难遣。选胜评棋，买春敲韵，消去旅愁何限。浪游已倦。又败笠冲寒，残阳车蹇。万里蛮荒，乡心怎禁悲芦管。",
      "俊才信多命舛。甚绕枝轧轧，昏鸦破卵。肠断春云，心惊瘴雨，都入牛腰行卷。鬓丝搔短。悔病误相如，茂陵秋晚。凄绝天西，剩方诸泪满。"
    ]
  },
  {
    "id": "adcfe4db147f04cf6b17fcf85b0dcee6",
    "title": "解连环",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "春晴骀岩。爱杂花生树，香随路转。为探幽、未访茆庵，正藜杖泥松，芒鞋尘软。百级岩根，幸腰足、自来清健。拜一十六丈，古佛金容，达摩罗汉。",
      "愔愔禅房昼掩。在薜萝深处，有碑漫漶。取几多、拴帚棕毛，且揩藓披岚，搜寻残篆。移坐梵楼，面山展宴，尝斋馔。归也蒲牢乍吼，暮烟撩乱。"
    ]
  },
  {
    "id": "adcfe4db147f04cf66fd17e51d60d6cc",
    "title": "金缕衣别友",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "同是东川客。又谁知、临沧祖饯，转劳惜别。买得短艭沙岸舣，恰好波渌数尺。",
      "最无那、风前铁笛。吹彻碧空云寸裂。看垂杨、也带愁颜色。",
      "龙钟泪，我先滴。如其旅况真萧瑟。忆相逢、斗茶说饼，荷晨菊夕。",
      "偻指西迟才几日，又屈落红春寂。慨携手、河梁赠策。",
      "一纸家书修未得，报平安幸代传萍迹。归期在，桔涂月。"
    ]
  },
  {
    "id": "adcfe4db147f04cf137050fa279dd64e",
    "title": "满江红·题胡雪渔山水画",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "画里卜居，消不尽、寻常风月。还暇日、呼邻聚话，茶凹酒凸。残雨过林云不定，霁虹落涧日将没。有前头、观瀑野人来，飞双凫。",
      "古刹外，榕阴阔。短亭外，杉阴窄。又渡旁店，酒旗盈幅。淼淼江流回几曲，巉巉石磴盘千折。似莽苍、三百里嘉陵，雪渔笔。"
    ]
  },
  {
    "id": "adcfe4db147f04cf137050fa67e2af2f",
    "title": "满江红·题胡雪渔山水画",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "鬼马风旋，蓦然到、磷光万斛。似点点、星星萤火，风中起伏。狐拜断碑残月冷，鸱巢古木推烟绿。忽翻空、搅起斫营声，髑髅逐。",
      "有几队，在枫隩。有几队，在藤谷。有几队来去，迷如转毂。游戏不劳韩愈送，回鴹怕被钟馗捉。听啾啾、群唱鲍家诗，歌代哭。"
    ]
  },
  {
    "id": "adcfe4db147f04cf137050fa28dd4341",
    "title": "满江红·题胡雪渔山水画",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "渲染新图，犹略有、孟家风味。弈局人、荒琴不御，蝉签重理。静对盆兰花气袭，倦依篱豆茶香递。正风吹、落叶似翻书，可人意。",
      "朝读向，秋阴底。暮读向，秋声里。分刚日柔日，读经读史。疑义偶通开口笑，讹文随订从头记。指天边、雁字一行行，谁编次。"
    ]
  },
  {
    "id": "adcfe4db147f04cfb9b368142117eb76",
    "title": "大酺·留别王子楚",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "那断鸿声，寒虫语，恼煞萧斋孤客。云山重处，怅年年羁旅，梗蓬踪迹。",
      "潘鬓稀疏，沈腰清减，消受桥霜店月。今番归期卜，正梅花夹路，一鞭得得。",
      "叹羞涩空囊，苍凉短剑，万般凄恻。征轮前暂歇。便与君、解构同朝夕。",
      "还记取、篝灯说鬼，煮茗论花，托新知、浑如旧识。无奈又轻别，别俊侣、情伤今昔。",
      "此后鹤枝，借未知。南北驿使，天涯如遇，藤幸通积臆。"
    ]
  },
  {
    "id": "adcfe4db147f04cf26e8c1995b725925",
    "title": "满庭霜题雪竹画帧为崔劭方作",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "薄月栖寒，朔猋觉梦，满阶枯翠冥冥。暮鸦盘未，空际了无声。霏过一回晴雪，瘦筠萧、槭也愁醒。忆琴外，玉梅同调，寄语细丁宁。",
      "倚阑。人去后，枝摇琼屑，冷透疏棂。问平安谁报，依旧亭亭。横抹苍寒不断，尽幽绝、好绘丹青。增惆怅，春风鸾尾，知更怆吟情。"
    ]
  },
  {
    "id": "adcfe4db147f04cf73cbef46edc7d475",
    "title": "南浦·送姚晓林入都，用山中白云谱",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "客意太阑珊，蓦飞来、天棘枝头啼鸟。啼醒梦归人，依稀是，报道不如归好。旅缘未了，而今送客邛崃道。为问天涯芳草处，多管是愁根绕。",
      "何须商酌前程，者谢草江花，绮年才妙。九万里、鹏抟扶摇上，眼底瀛洲还小。相看莫笑。不才拟向烟波老。一叶青蛉蓑一领，分付蛩宵沤浇。"
    ]
  },
  {
    "id": "adcfe4db147f04cfd8fc5672377d7bd7",
    "title": "月下笛·闻叶汝谐谈西湖访友事，怅然赋此。用张玉田赠仇山村韵",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "君在蚕丛，扬舲去访，西泠词友。竟悭聚首。怀人真令人瘦。东风吹醒参差梦，可吹得、春愁散否。任孤山一点，寒梅栖鹤，隔林招手。雪后。",
      "湖光旧。看苏白堤边，犹余烟柳。画船尽有。艳尘还问篙首。灵襟莫谩伤枯寂，正可惜、花天住久。莫只我，无缘未到六桥载酒。"
    ]
  },
  {
    "id": "adcfe4db147f04cf58f256f1e2614f54",
    "title": "忆江南·建南杂咏",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "建南好，乘兴踏青行。虫果侩权村有市，蜡花开遍庙无灵。",
      "春会记分明。"
    ]
  },
  {
    "id": "adcfe4db147f04cf58f256f1d19e3619",
    "title": "忆江南·建南杂咏",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "渔家乐，生小便浮家。野岸晓风迎鹢艇，紫潭春涨试鱼叉。",
      "处处有桃花。"
    ]
  },
  {
    "id": "adcfe4db147f04cf58f256f18ff08442",
    "title": "忆江南·建南杂咏",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "田家乐，栎社话乡情。筊卜丰年鱼入梦，春融绮甸鸟催耕。",
      "天气半阴晴。"
    ]
  },
  {
    "id": "adcfe4db147f04cfd95a5d355b07c81a",
    "title": "湘春夜月瞿印山席观绳伎",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "忒殷勤，檐际一抹秋痕。引上金粟月娥，真个也销魂。重整罗鬟波袜，向雁绳斜处，步碎罗云。还疑是渡凫，舞衣颠倒，如梦如尘。",
      "飞琼伎与，回丸承溜，骋巧翻新。嘅此生涯，尽去来、飘同轻絮，点点芳春。踏歌和罢，了欢场、已过黄昏。蓦又惹起，红愁碧怨、有谁怜汝，只自温存。"
    ]
  },
  {
    "id": "adcfe4db147f04cfdd174ea96ea5678f",
    "title": "浣溪沙·送余诠卿归雅都",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "琐尾流离廿四霜。年年送客在他乡。峨崃山色雨茫茫。",
      "驿柳依依如怨别，垂丝十尺系斜阳。离情更比柳丝长。"
    ]
  },
  {
    "id": "adcfe4db147f04cfdd174ea9a0879369",
    "title": "浣溪沙·送余诠卿归雅都",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "泣露荼蘼满架香。香缘风线入虚堂。引来醉蝶一双双。",
      "门外新霆惊蝶散，剧怜春色黯无光。愁城无处可相羊。"
    ]
  },
  {
    "id": "adcfe4db147f04cfdd174ea924b6dacd",
    "title": "浣溪沙·送余诠卿归雅都",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "同室纷争似战场。不感泪眼阅兴亡。何如从此遁渔乡。",
      "坐雨披星常落落，烹鲜煨酒自阳阳。钓竿闲搭在榑桑。"
    ]
  },
  {
    "id": "adcfe4db147f04cfd581ceffe9443f89",
    "title": "庆春朝慢秋初，崔劭方约同高微兰、余诠卿宴集高剽峰",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "螇水穿云，■边蹑露，此身忽到高峰。凭临万景，微茫秋意浮空。知是昨宵雨过，添新凉好咽荷筒。怪道人，不知留客，打起疏钟。",
      "前度清盟订后，已星分苔袂，歇了游踪。暄萋几换，余兴翻又惺忪。遍访石湖遗事，把吟情付与西风。久凝伫，湿磷飞散，雨又蒙蒙。"
    ]
  },
  {
    "id": "adcfe4db147f04cfe00cdafc836895fb",
    "title": "百字令登凌云绝顶",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "青衣江上，正层层苍霭，翠岚欲泻。佛寺深藏苍翠里，别有留人小榭。泉急漱萝，风面摆竹，清籁发岩罅。群鸥惊起，远随帆影东下。",
      "渔乡权当驩场，相逢旧好，屡枉看山驾。山已租猿楼寓鹤，也许吾求暂假。稚瓞吹羹，绀茄佐酒，薄醉消长夏。离枝红处，一声都了吟罢。"
    ]
  },
  {
    "id": "adcfe4db147f04cfe00cdafc4eca268a",
    "title": "百字令登凌云绝顶",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "寒消三九，甚江城爆竹，岁华草草。客邸光阴容易过，一过一番人老。烧烛检香，呵冰涤砚，自遣闲怀抱。邻家儿女，欢声终夜翻倒。",
      "明日怎又新年，料知淑气，处处催黄鸟。应有暖风如我意，吹得官梅开早。寒具留宾，春椒逐颂，强作团圞笑。对花诉与，冰须添了多少。"
    ]
  },
  {
    "id": "adcfe4db147f04cfe00cdafc21fe156b",
    "title": "百字令登凌云绝顶",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "莺花无主，看百般红紫，怎生愁苦。蜂蝶纷纷凋瘵尽，莫怪春无情意。忆否当年，杜鹃桥上，忏欲曾重诉。危阑休倚，夕阳红尽将暮。",
      "漫道金粉楼台，衣香人影，多少闲歌舞。乐极悲来曾一瞥，又变祅氛处处。狼顾鹰瞵，波谲云诡，魂荡蚕丛路。周遑鬼运，此愁那便销去。"
    ]
  },
  {
    "id": "adcfe4db147f04cfe00cdafcad7eede5",
    "title": "百字令登凌云绝顶",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "黤霪骑月，闷恹恹使我，乱愁无际。佳节重阳愁里过，消领枯禅滋味。栖雀惊寒，旅鸿送响，终夜不成寐。祷晴应准，卜期再补秋禊。",
      "补禊虽已歉迟，笑歌随意，也当西原会。簪菊佩萸仍故事，重整者番游屐。厨近壶飧，友联园绮，一醉情应慰。凭高念远，文通恨赋休寄。"
    ]
  },
  {
    "id": "adcfe4db147f04cf244222ff1f644c47",
    "title": "秋宵吟蟋蟀",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "早凉天，天欲暝。藻井桐阴青冷。颓墙外，正机杼缫缫，做番凄景。一声尖、一声紧。只有离人怕听。",
      "易添恨，恨渺渺予怀，天涯路梗。还问王孙，何自苦、悲秋成病。替螀絮雨，对蚻啼咽，有几许情韵，都在梦初醒。倾耳惊心，更深人静。最难忘、鸦髻儿时，篱落呼灯弄霜影。"
    ]
  },
  {
    "id": "adcfe4db147f04cfe8192beac984401a",
    "title": "惜黄花慢·孤雁",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "淡淡湖天。只荻花千里，不似春鲜。自从孤零，怕拖秋色，那知羁苦偏在霜边。悠悠梦冷潇湘水，省往事、更许谁怜。问鸳鸯。几生修到，良好因缘。",
      "离群吊影凄然。剩缡碎羽，飞并何年。摩空惊猎，趁风曳橹，萧寥最是，远塞荒烟。漫漫不见南归路，纵归去、恨也绵绵。倦欲眠。撇云飘下菰田。"
    ]
  },
  {
    "id": "adcfe4db147f04cf2c1b604f124c6d14",
    "title": "东风第一枝·次孙伯勃秋思韵",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "烛影摇魂，琴心写怨，幽悰历乱无绪。梦回月下清砧，书断霜前碧树。素心人远，知更在、何时欢聚。且权把、寸寸相思，先付与云归处。",
      "帘幂幂、残花香腻。檐扑扑、碎玲风细。可怜烂锦年华，犹恋仓皇袱被。炎凉阅尽，有种种、来去问谁。家笼竹、蜚声吹起，那人愁思。"
    ]
  },
  {
    "id": "adcfe4db147f04cfc3496d117d200040",
    "title": "无闷眷西近有东野之戚，词以慰之",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "冷雨凄其，悲风萧条，几日酿成奇灾。君忽赋杏殇，事难逆审。应是昙花一现，可再世、羊环来重证。化机幽眇，无非气运，试凭天问。自省。",
      "六旬近。也蝉蜕轻抛，鸠巢拙捐。频枨触、老怀曩时余恨。今日为君伤逝，傃黄歇、江天泪还抆。无可奈、强致温词，千万破愁无闷。"
    ]
  },
  {
    "id": "adcfe4db147f04cf0ee76be23fea5cac",
    "title": "凄凉犯秋夜纪梦",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "雁声断续，残更后、一檠相对枯坐。思量往事，凄凄切切，又听叶堕。虫喧风大，只播弄愁人一个。聊倒樽、遣怀自酌，引梦孤衾卧。",
      "梦逐浣花去，去去来来，被人惊破。相思何益，问相思、可能销么。想到团圞，最辛酸如何是可。向双飞蛱蝶，说他生因果。"
    ]
  },
  {
    "id": "adcfe4db147f04cf7d9ddcf90fc77d20",
    "title": "梦横塘别尧生",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "九峰醉月，万景呼云，记曾共留鸿爪。一旦分襟，念旧雨、时间嘉耗。信是飞黄，腾骧远去，才华绝妙。看蕉弹霜肃，衮补风清，功名事、让年少。",
      "何期变起仓唐，道莼鲈乡味，尽堪终老。摆脱朝簪，不屑共、虱群争饱。还载笔、来游锦里。评竹撩花恣吟啸。无奈离多，横吹又起，促乘风归棹。"
    ]
  },
  {
    "id": "adcfe4db147f04cf7be54a3c4c9bd3f4",
    "title": "烛影摇红·黄叶和赵尧生",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "几日沉阴，疏林残叶寒成阵。蝉鸣鸦点不胜秋，秋色和烟暝。片片斜斜整整。借西下、颓阳绘影。风摇不定，渐起商声，凭阑试听。",
      "凋尽苍颜，江南旧梦今初醒。小园寂历饱新霜，又蓼疏葵冷。衬出十分幽景。好料量、擅炉荈鼎。更携笔砚，小坐林间，著书养性。"
    ]
  },
  {
    "id": "adcfe4db147f04cf1031f2042b75c139",
    "title": "石湖仙·腋花影",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "月明如水，漾满地花魂，熿斜清妙。知入幻浮踪，乍窥人、欲嗔还笑。几番惆怅，似画里、相看尤好。清悄。任丁丁、莲漏催晓。",
      "依稀醉红不远，上阑干、芳心自抱。犬吠邻家，惊乱尘缘草草。彳亍屧廊，娉娉袅袅。茅亭宿了。蓦一觉。梦随色相俱杳。"
    ]
  },
  {
    "id": "adcfe4db147f04cff644f5f75cb1dd57",
    "title": "天香·初冬寻梅和胡玉津",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "未到小寒，暗催芳信，又经几许昏晓。料得南枝，应先开早。穿竹傍篱未找。隔林翠羽，似梦里、一声声报。且过野桥探看，逋仙同我孤悄。",
      "追思去年花好。怎今年、者般花少。不见玉人信息，共谁索笑。莫怪旧盟易杳。只怪得破馨风力小。不为花劳，花迟人老。"
    ]
  },
  {
    "id": "adcfe4db147f04cf11188c0458fdf65a",
    "title": "月华清·水仙",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "汉月晕黄，沅云吹白，花与仙子同姣。环佩珊珊，顾影嫣然含笑。证前身、曾住蕊宫，又何事、人间轻到。谁料。是谪完香债，业缘未了。",
      "不怨美人迟暮，怨迭石搏沙，托根撩草。梅后兰前，留得芳魂袅袅。有许多、绿意红情，都化作、冰心雪貌。庯峭。怕袜尘飘尽，春华又闹。"
    ]
  },
  {
    "id": "adcfe4db147f04cf3a0ebdb416863ba2",
    "title": "眉妩·腊梅",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "甚茅檐竹坞，磐口孤芳，树树酣晴雪。翻疑是藐姑射仙人，道妆殊别。弄寒愁绝。剩檀心、半点犹热。间经历、破腊几风信，玉吹律时节。年例。",
      "风光先占。知隔墙冻艳，早传消息。带些些秋怨，又带得，些些酴醾春色。垂垂白发。惯句引、探奇吟客。偏梦里相逢，索句伫残黄月。"
    ]
  },
  {
    "id": "adcfe4db147f04cfdb3a2059afd1b413",
    "title": "永遇乐·饯灶",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "裂竹声中，又逢汉腊，喧传寤祭。桦烛两行，椒浆一斝，浅醉神应善。凭虚驰骤，云车风马，说上九天言事。奏迎送，短长弦曲，余音绕梁飞起。",
      "此风溯自，黄羊托始，俗尚沿今犹尔。荔捻粉团，脯融豆乳，表敬随人意。吉蠲致祷，也都不是，浪学王孙私媚。但只愿，乞来利市，普分余惠。"
    ]
  },
  {
    "id": "adcfe4db147f04cf33cd74dfa9456c53",
    "title": "一枝春岁除感怀",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "壮不如人，算轮囷、肝胆都成孤负。今垂耄矣，过去韶光难又。迎春饯腊，只听得、青毡依旧。但将一缕缕心情，寄与断霞髡柳。",
      "我同浪仙比瘦。甚千山万水，客游已彀。幡然归隐，吟守一灯红豆。年年诗祭，倘窃取、诗名不朽。还是怕、莫遇昌黎，愿能偿否。"
    ]
  },
  {
    "id": "adcfe4db147f04cfe6937db18b31443d",
    "title": "扫花游薆园观梅",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "今朝雪霁。者篱角墙头，暗香渐泄，天寒未已。有千竿修竹，容花自倚。",
      "无语相看，领略盈盈丰致。心独喜。喜几日不来，风光如此。",
      "迢递孤山里。念老去林逋，离思难理。一枝欲寄。",
      "经几回攀折，莫逢驿使。试倩春风吹，委随到彼。梦圆未。",
      "又被他、翠禽惊起。"
    ]
  },
  {
    "id": "adcfe4db147f04cf2f4986e8571a4fd2",
    "title": "洞仙歌·咏汤婆子，和邓华溪",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "布衾如铁，倩床婆营干。清梦自回人自暖。笑枕函、香溢夜夜行云，也算在、那个温柔乡畔。",
      "热中寒不到，转转旋旋，却比熏笼倚尤便。酝藉自风流，何异鹣鹣，凭两两、相偎成伴。恐到了、千金好春宵，就弃等闲花，爱情中断。"
    ]
  },
  {
    "id": "adcfe4db147f04cf9582e2c129d58f90",
    "title": "玲珑玉雷声。用刘芙初韵",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "飞絮漫天，掩纸阁、坐到宵深。狞飙𦾶紧，萧萧竹也难任。半晌擦檐搔瓦，与丁东铁马，并作清音。寒侵。怪玉楼，冻和不禁。",
      "多少空江征棹，料征人衣碎，煮酒孤斟。万玉腾糅，正四垂、阴霰沉沉。听取洒篷声脆，定触拨、前端离绪，感慨遥吟。吟未已，还理弦、弹付蜀琴。"
    ]
  },
  {
    "id": "adcfe4db147f04cf9aeb5eefce92f502",
    "title": "大江东去寿坡词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "眉山秀拔，想公灵应与，山同不朽。山外梅花梅外雪，正是春催三九。重辩瑶情，斜传瑰句，引起台莱祝。习成风尚，只今犹在人口。",
      "翁毕觞咏而还，我来糜介，亦步人尘后。玉版笋肥鸡粥美，更以水仙为侑。心爇瓣香，图悬笠屐，肸能通否。待春强半，还为同叔称寿。"
    ]
  },
  {
    "id": "adcfe4db147f04cf3fba162e992338e8",
    "title": "探春丁巳人日集浣花草堂",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "残冻初销，轻阴欲暝，又见蓂开七叶。惆怅草堂，当年杜老，犹剩梅边吟魂，曳杖来重访，算行乐、无如今日。一般选石安棋，一般倚竹吹笛。",
      "欲问旧游踪迹。奈林鸟池鱼，已都不识。十里柳风，几条莎路，惟有清尘犹昔。往事不堪忆。知此后、韶华易掷。俯仰兴怀，沽春浮一大白。"
    ]
  },
  {
    "id": "adcfe4db147f04cf9244ba149a1b020c",
    "title": "翠楼吟·梅魂",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "雪里暗香，水边疏影，霏霏化为烟雾。灵根抛未尽，料犹在、画檐低处。坠红无数。怅蜕后游踪，悄然谁顾。家何所。罗浮缥缈，是伊归路。",
      "日暮。栩栩梦中，尽情丝牵绊，了无头绪。相思从此始，向纸帐、如闻凄诉。清修自苦。信明月前身，面尘难住。春无主。且邀仙蝶，过墙寻去。"
    ]
  },
  {
    "id": "adcfe4db147f04cff51213907de8d8c5",
    "title": "乳燕飞二月十五日游花市",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "花市花如堵。况花朝、春光当午，又无风雨。千万春魂齐唤醒，婉娩昵人欲语。",
      "问谁与、群芳为主。酹醑征歌还起舞，正毋庸。金璧酬初。",
      "只要把、春留住。紫骝嘶断城西路。正沿堤、杏蕾弄旭，桃鬟浥露。",
      "茗舍酒帘仍几处，但换了几今古。总觉是、繁华非故。",
      "算百五青阳未暮，趁鞭丝帽影寻诗去。搜不尽，奚囊句。"
    ]
  },
  {
    "id": "adcfe4db147f04cf7d25dfbf817fc7e0",
    "title": "壶中天蛱蝶花",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "南园梦醒，看翩翩凤子，欹斜兰砌。应是东皇曾属意，长就轻盈灵卉。百和草薰，一痕藓亚，几簇嫩如水。金铃护惜，怕被晓莺捎毁。",
      "薄暝斗罢芳菲，粉腰娇困，扶着暖烟起。欲与残春商久住，春也恐难轻许。宛约柔情，旖旎倩影，不觉吟风醉。是花是蝶，滕王彩笔难绘。"
    ]
  },
  {
    "id": "adcfe4db147f04cf9db287740902aebb",
    "title": "六幺令·清明",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "棠梨开了，香雪飘池阁。白杨向西自舞，飒飒东风恶。寒食清明到也，谢豹应觉。啼声呜唈。苦催春瘦，惹起愁肠周匝。",
      "如此良辰美景，度若隙驹霎。况又时事变迁，种种无从说。自去荒郊祭扫，焚纸灰飞蝶。望空踯躅。凄不定，依约犹留冷松角。"
    ]
  },
  {
    "id": "adcfe4db147f04cf7c3699b7da72f417",
    "title": "曲游春春寒",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "过春分天气，怪奢云乍护，酥雨难霁。寒噤花迟，尚曲园昼寂，重门深闭。燕子忙无比。寻故垒、栖香稳睡。睡醒来、梳羽窥帘，帘波滉漾如水。",
      "斜凭，屡棂吟望，望野色林光，一齐都閟。冷逼春衫，唤小童赊酒，饮教微醉。一笑陶然起。渐树树、橦花冻矣。何日暖送新晴，余晖满地。"
    ]
  },
  {
    "id": "adcfe4db147f04cf38c512179183468e",
    "title": "燕山亭·春阴",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "不是雨天，不是晴天，只是天低如晦。谢了杏花，又谢樱花，花事尚余有几。莺燕无声，惟有个、鹁鸠声碎。引企。见修塔茂林，苍烟浓起。",
      "镇日料峭东风，使游屐游骢，都无兴致。抛毬约爽，斗草会闲，怎耐此时情味。一酒一琴，聊伴我、海棠树底。感喟。近薄暮、又将雨矣。"
    ]
  },
  {
    "id": "adcfe4db147f04cf55e7b4906aed2576",
    "title": "祝英台近·踏青",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "正雨余，风剪剪，霁色浓于染。古道平芜，时有落花糁。",
      "重三兰伴相邀，寻幽缓步，各自把、绣鞋点检。骋游览。",
      "目送一片凄迷，牵动情天感。已怨斜阳暗。归来带得春驹，醉撩春艳，又飞上、钗头轻飐。"
    ]
  },
  {
    "id": "adcfe4db147f04cfa11d862fb8414c6f",
    "title": "八声甘州·次宋芸子闰花朝宴游词韵",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "知天公、也是爱芳菲，未遽令春深。展唐唐如月，绣林锦野，阁住光阴。潭外百花蜂舞，蜡屐走相寻。正小寒时节，幽思难禁。",
      "一岁两逢花寿，记前吟栲杻，兰袭欢襟。人花斗健艳，说到如今。时徙倚、孝祠祠畔，无花幡、无限花心。待红药、浓开有日，买醉量金。"
    ]
  },
  {
    "id": "adcfe4db147f04cf8acfedb5fd22b62b",
    "title": "梅子黄时雨乱后怀友同江子愚作",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "看尽飞花，正梅子渐黄，乍暖还雨。春去不多时，已无觅处。犹是清和天气，个侬休向闲中误。林亭住。烧笋焙茶，也饶风趣。",
      "望里，层层云树。念故人千里，一别难聚。矧燹后江山，又伤惨沮。欲待追寻除是梦，梦中不辨西南路。情莫诉。拍一阕离骚谱。"
    ]
  },
  {
    "id": "adcfe4db147f04cfae439281b28fbda9",
    "title": "声声慢·红叶",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "桕含烟重，枫舞林娇，邮程点缀寒。杈艇亭车，西风吹老酡颜。",
      "余霞孤骛明际，有茅茨、隐现其间。诗意好，琢成锦句，题上绮纨。",
      "才见浓阴千树，甚童童如盖，黛色参天。一雁叫霜。",
      "因何变作春妍。天若嫌秋寞落，为秋人、少助清欢。",
      "又何必，叹飘零、鹃泪轻弹。"
    ]
  },
  {
    "id": "adcfe4db147f04cf06cf1fb59344d815",
    "title": "酹江月春愁",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "春愁何似，似离离春草，蔓延无已。心上眉尖堆不尽，没个销除良计。病鸟颤声，枯花赍恨，只助人欷歔。烽烟不熄，中宵梦寐犹悖。",
      "今古变故难知，锦江绮丽，极目皆萑苇。最苦是创痍垂绝，付与青磷吊慰。纵有贤豪，空拳莫救，日掬西台泪。泪也无益，挽回还视天意。"
    ]
  },
  {
    "id": "adcfe4db147f04cf06cf1fb57894aa03",
    "title": "酹江月春愁",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "黑风底事，忽更番吹满，江城戾气。嘅自米枭雠蜀后，今又离披至此。赤鼻劫灰，咸阳焦土，并作伤心泪。鸠鹑载道，天胡梦梦如睡。",
      "应是龙汉数奇，无端邹鲁，鬨视同儿戏。故鬼烦冤新鬼哭，遥趁茅鸮声起。月黯烟荒，崩榛塞路，惨不成都会。遗山老矣，欲修野史犹未。"
    ]
  },
  {
    "id": "adcfe4db147f04cf8015a9c86f28496a",
    "title": "绮罗香·腊八日消寒第五集",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "急景周年，颓飙鼖雪，料检野游酒榼。为怯严寒，驴卷书成未押。不如假、尘海幽栖，重占到、易爻簪盍。算来只、十数知心，尘谈娓娓情殊洽。",
      "今朝正逢腊八。想招提欲佛，犹循故辙。宝粥香花，供养忙煞僧衲。愿遍布、万朵慈雪，紧护定、百层危塔。再翻倒、澡得新盘，洗大千兵甲。"
    ]
  },
  {
    "id": "adcfe4db147f04cf28e25974d5ea554d",
    "title": "水调歌头·和邓华溪除夕词",
    "authorName": "张慎仪",
    "authorId": "adcfe4db147f04cfd1457b72d1457b72",
    "dynasty": "清",
    "content": [
      "困语南城阙，愁欲问青天。病魔何事相嬲，老景逼残年。北向坏雪蔽日，东向腥风滚雪，井络不胜寒。独羡息几首，长醉在花间。",
      "知今夕，是除夕，不成眠。斑衣众稚，来舞未解贺团圆。自缀一编春颂，自偫一厨春饤，我与我周旋。乍见瓶梅放，对笑两翛然。"
    ]
  },
  {
    "id": "adcfe4db14c56571f8d33caddff648c0",
    "title": "忆秦娥·寄虚白老人",
    "authorName": "黄玉润",
    "authorId": "adcfe4db14c56571d1457b72d1457b72",
    "dynasty": "清",
    "content": [
      "春归早。枝头渐觉莺声老。莺声老。红稀绿暗，踏青人少。",
      "惜花每向芳丛绕。韶华九十难长好。难长好。东皇一去，飘零尽了。"
    ]
  },
  {
    "id": "adcfe4db14c56571f2f8a5e8e6226a56",
    "title": "忆秦娥·前题",
    "authorName": "黄玉润",
    "authorId": "adcfe4db14c56571d1457b72d1457b72",
    "dynasty": "清",
    "content": [
      "蓬莱岛。迂回远隔无青鸟。无青鸟。尺书写就，鸿鱼犹杳。",
      "春归小阁推敲少。诗成每忆知音渺。知音渺。至今赢得，愁思萦绕。"
    ]
  },
  {
    "id": "adcfe4db14e07936bfca548c98daaa76",
    "title": "一点春藕丝见况周颐《词钞》",
    "authorName": "冒俊",
    "authorId": "adcfe4db14e07936d1457b72d1457b72",
    "dynasty": "清",
    "content": [
      "一弯西子臂，七窍比干心。美人烈士情无限，馀绪缠绵自古今。"
    ]
  },
  {
    "id": "adcfe4db155475050613d3a7bc3def8a",
    "title": "凭栏人",
    "authorName": "叶文",
    "authorId": "adcfe4db15547505d1457b72d1457b72",
    "dynasty": "清",
    "content": [
      "渺渺春风忆瘦腰。空见垂杨踠地飘。凭栏魂欲消，长条复短条。"
    ]
  },
  {
    "id": "adcfe4db15547505e38f8c2472a1f8ae",
    "title": "减字木兰花·远眺",
    "authorName": "叶文",
    "authorId": "adcfe4db15547505d1457b72d1457b72",
    "dynasty": "清",
    "content": [
      "长安陌路。来往征车宁计数。底事关心，远隔天涯没信音。",
      "刚才卷幔。偏惹杨花争扑面。那得人归，只见黄莺作对飞。"
    ]
  },
  {
    "id": "adcfe4db15a2a6bb380e9e8ca34d77f2",
    "title": "重叠金寄外",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "亚檐红绽荆桃小。枝头影闪相思鸟。对镜抹玄绡。远山慵不描。",
      "愁牵杨柳月。梦断梨花雪。杜宇尽情啼。问君归不归。"
    ]
  },
  {
    "id": "adcfe4db15a2a6bbcff051edc787f494",
    "title": "满江红·江行即日",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "千片征帆，风送处、惊涛飞雪。空明里、金焦如画，竞夸奇绝。一带红墙禅喜地，双扉白板神仙窟。是何人、长笛倚危楼，声呜咽。",
      "繁华梦，莺花孽。英雄恨，蛟龙血。话六朝遗事，雨零烟灭。历历山光相掩映，滔滔浪影无休歇。待夜深、蓬背举杯邀，江心月。"
    ]
  },
  {
    "id": "adcfe4db15a2a6bb566cebe3c5b6718c",
    "title": "秦楼月盂湖道中，借风挂席，蓬窗徒倚，涉笔成章",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "秦邮路。层冰冻裂溪声怒。溪声怒。扁舟颠簸，浪花飞舞。",
      "乌篷倦倚心惊怖。联吟赖有吹箫侣。吹箫侣。戏拈红豆，共调鹦鹉。"
    ]
  },
  {
    "id": "adcfe4db15a2a6bba20db5eb8fbebdd0",
    "title": "清平乐·舟窗晚眺，次外子韵",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "远山如睡。秃树苍茫里。隐约渔歌烟外起。袅袅馀音未已。",
      "荒村三五人家。柴门多傍梅花。我欲停帆小憩，好风飞送轻槎。"
    ]
  },
  {
    "id": "adcfe4db15a2a6bb232f423a1152374e",
    "title": "貂裘换酒",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "一笑搴帏起。笑年年、担风襆雪，卸妆斯地。呼婢壁间寻旧句，已共苔磨藓洗。更说甚、碧纱笼此。砌下蛩声云外雁，一般般、助酒穷途泪。身世事，总如寄。",
      "家山回首逾千里。尽饱尝、炎凉世态，病贫滋味。箸划金炉灰焰冷，写出饥寒两字。算我误、聪明如是。还愿稿砧鞭早著，宴琼林、索得金门米。天许否，此衷意。"
    ]
  },
  {
    "id": "adcfe4db15a2a6bb3fba68a379080701",
    "title": "南浦·月外子计偕留滞都下，缄书寄远，誊以小词。",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "书蠹琴尘，剧怜风雪长安道。一灯孤照。梦醒罗帏悄。",
      "衣食温寒，两地心知晓。伤怀抱。炷香私祷。祝取加餐好。"
    ]
  },
  {
    "id": "adcfe4db15a2a6bb7451bf400effb195",
    "title": "诉衷情·寄芸斋",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "未拈湘管已神伤。一字一回肠。都将百幅藤纸，半揾透、墨华香。",
      "传书雁，太匆忙。意彷徨。怨情千叠，别泪双垂，并寄他乡。"
    ]
  },
  {
    "id": "adcfe4db15a2a6bba7837a3136c09717",
    "title": "惜分飞·稿砧远别，书以缄情",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "好梦难成鱼雁杳。镜里眉峰懒扫。此恨凭谁晓。援琴谱出相思调。",
      "千缕情丝如柳绕。织就离愁多少。望断长安道。一灯似豆摇红小。"
    ]
  },
  {
    "id": "adcfe4db15a2a6bb22e7bb9c517f96e0",
    "title": "如梦令·寄外",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "浪说花开双蒂。写入轻罗扇里。未到晚凉天，已作秋风捐弃。",
      "何意。何意。一语问君遥寄。"
    ]
  },
  {
    "id": "adcfe4db15a2a6bb4c5c4903e5d4de46",
    "title": "薄悻秋闺漏永，顾影凄然，涉笔成章，封题寄远",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "树迎风斗。正帘外、新凉乍逗。雁过也、殷勤先问，两字平安有否。记年时、分韵联吟，瑶阶待月同携手。向竹里弹琴，花前瀹茗，共羡神仙佳偶。",
      "最难禁、分飞后。消瘦得、腰支非旧。镜中顾形影，凄红颦黛，丰姿憔悴难回首。泪沾襟袖。听吟蛩似诉，哀音惨逼灯如豆。离魂一缕，入梦寻君细剖。"
    ]
  },
  {
    "id": "adcfe4db15a2a6bb149ce90dbde848f2",
    "title": "凤凰台上忆吹箫·寄外子京师",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "黄叶堆鞍。白云埋屐，西风残照长安。恁蹇驴孤跨，长铗虚弹。谙尽离愁别苦，憔悴损、去日容颜。凄凉处，思亲有泪，独洒灯前。",
      "堪怜。空闺夜永，听点点秋钲，滴得心酸。念个人云远，影只形单。恼煞中天明月，圆如镜、故傲团栾。团栾想、何时携手，共话悲欢。"
    ]
  },
  {
    "id": "adcfe4db15a2a6bb24fa240a13dea21e",
    "title": "洞仙歌·白桃花",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "铅华洗净，认人间尤物。底事无言对明月。恁文君瘦影，倩女柔魂，悲薄命，同向东风呜咽。",
      "江头双姊妹，浅淡梳妆，素手纤纤弄轻艓。水暖鳜鱼肥，斗艳争辉，看一样、冰肌玉骨。漫寄语、重来问津人，早洞口春深，断云残雪。"
    ]
  },
  {
    "id": "adcfe4db15a2a6bb6636f5d59c062b17",
    "title": "春云怨志感",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "刍尼晓咶。喜好音传到，泥金三捷。奈是隔墙春色，细雨杏花人自折。揽镜含矉，挑灯匀泪，似梦如尘最凄切。逐客天涯，愁人楼上，两地共呜咽。",
      "逢人强解眉头结。试轻罗小扇，佯遮双蝶。梁燕金堂污泥黦。妒煞呢喃，两两于飞，向人痴绝。雨柳腰纤，露桃肌瘦，此恨向谁诉说。"
    ]
  },
  {
    "id": "adcfe4db15a2a6bbcc02bd8935be6229",
    "title": "浪淘沙·丙子礼闱揭晓，芸斋又报罢，盖已三黜于春官矣，寄示一解，次韵奉慰",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "雁鹜乱池塘。啄稻争梁。是谁竿木早逢场。一样玉昆难竞爽，迢水乌伤。",
      "梦短别情长。泪滴千行。莫言前后有沉扬。勘破功名如泡影，心地清凉。"
    ]
  },
  {
    "id": "adcfe4db15a2a6bb27f08cd4eacfb30a",
    "title": "减兰沈倩雯夫人绚属画墨兰便面，并题是解",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "离骚旧恨。雨萼烟枝和墨酝。楚楚丰神。写出湘波一点魂。",
      "水仙为偶。月样玲珑云样瘦。清韵幽香。莫是苏娘浅淡妆。"
    ]
  },
  {
    "id": "adcfe4db15a2a6bbc03f78a219a1033b",
    "title": "金缕曲·对月有感，怯寄外子京师",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "月色明如许。助秋心、流萤焰冷，晚蝉吟苦。百种凄凉千种恨，诉与嫦娥不语。但寂寂、清光来去。空外一绳云雁影，似传情、代把衷音谱。虫韵急，乱如雨。",
      "鸾飘凤泊关河阻。想见那、残书蠹蚀，敞貂裘补。文字无灵金欲尽，可是红颜误汝。失十里、看花归路。愿乞天孙书姓氏，锦还时、重赋团圞句。天听近，定怜取。"
    ]
  },
  {
    "id": "adcfe4db15a2a6bbc5426b55ef2b66f2",
    "title": "如梦令·口占",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "世事如棋如影。阅尽繁华心冷。苦海猛回头，别有蓬莱仙境。",
      "清净。清净。空外一声山磬。"
    ]
  },
  {
    "id": "adcfe4db15a2a6bba674cb1f9dd69df3",
    "title": "惜分飞·寄外",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "日转花梢妆懒就。黦翠凄红罢绣。闷倚栏杆久。一池波谷因风皱。",
      "去岁扁舟同载酒。寂寞离亭别后。泪湿罗衫袖。镜中人比黄花瘦。"
    ]
  },
  {
    "id": "adcfe4db15a2a6bb6e12b1dc192945b2",
    "title": "思佳客寄外",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "曲曲阑干十二红。潇潇暮雨洒帘栊。篱边替瘦多情菊，窗外添愁无赖桐。",
      "罗袖冷，泣西风。相思两字倩征鸿。玉容不是因花减，目断长安路不通。"
    ]
  },
  {
    "id": "adcfe4db15a2a6bb8174bcc639227b3b",
    "title": "菩萨蛮·丸月又圆，家书久杳，倚声成句，简寄宣南",
    "authorName": "许诵珠",
    "authorId": "adcfe4db15a2a6bbd1457b72d1457b72",
    "dynasty": "清",
    "content": [
      "银釭冷飐空闺影。铜壶滴得秋魂醒。欲向梦中寻。山高水又深。",
      "水纹幽恨结。山色离愁叠。闲煞月团圞。无人共倚栏。"
    ]
  },
  {
    "id": "adcfe4db15e49349794cbc4b55d88395",
    "title": "齐天乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "六年不折章台柳，婆娑顿惊如许。带绾同心，钿留香誓，谁料都无凭据。飘零累汝。问落尽棠梨，夜凉秋雨。珊枕银屏，梦醒独自甚情绪。",
      "桃花纵然如故。画梁双燕子，归去飞误。著破青衫，抛残铁拨，等是天涯迟暮。琴心久负。便药市飞龙，捣来霜杵。刻骨相思，可能医得否。"
    ]
  },
  {
    "id": "adcfe4db15e4934996a79cf388ea8d5d",
    "title": "洞仙歌·帘波，分赋",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "湘烟潇月，碧蒙蒙无际。罨画红楼远疑睡。荡微芒、千叠浸透苍苔。浑不管、凉到袜罗尖未。",
      "玉绳低转处，星漂云流，丁字前头眼儿媚。试卷望秋河、天上人间，只相隔、盈盈无几。倘吹得、天风佩环来，便猜作、前身洛川仙子。"
    ]
  },
  {
    "id": "adcfe4db15e49349602d2d9e7d06cde7",
    "title": "高阳台",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "香冷唇珠，黛销眉翠，红楼病殢春深。惆怅探悔，新来结子成阴。漱珠桥畔初相遇，话双栖、愿作仙禽。更谁堪、痛惜轻怜，麝帕鸳衾。",
      "刘郎一去蓬山远，怅鲛绡难寄，鲤信长沈。薄命桃花，飘零日日江浔。鹍弦谱遍凄凉犯，甚悠悠、省识芳心。费愁吟、词客黄衫，何处相寻。"
    ]
  },
  {
    "id": "adcfe4db15e493497a4c0c2738289a65",
    "title": "摸鱼子",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "闻啼鹃、催将花谢，催人又向何处。雕梁乳燕还伤别，苦把落红衔住。君看取。只一袅游丝，怎阻春归路。夕阳无语。凭挽住流莺，说来花底，莺也没情绪。",
      "冷清地，独撚杨枝细数。閟怀脉脉谁觑。年华还比花憔悴，禁得几多风雨。肠断句。侬晓替花愁，花替侬愁否。漫天飞絮。趁十里扬州，二分明月，佳约再休误。"
    ]
  },
  {
    "id": "adcfe4db15e49349f32f182e8d465465",
    "title": "浣溪沙",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "梦逐梨云春已归。素馨斜畔月如眉。书将花片惜依依。",
      "心事分明银烛见，欢情约略锦屏知。珠江流不尽相思。"
    ]
  },
  {
    "id": "adcfe4db15e49349f32f182e4cb885d0",
    "title": "浣溪沙",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "珠抵聪明玉抵娇。柁楼私语落江潮。薄寒初中翠生绡。",
      "照影二分无赖月，留春一刻可怜宵。明朝酒醒又无聊。"
    ]
  },
  {
    "id": "adcfe4db15e493495fd907d8f3b96a67",
    "title": "金缕曲·赋程叶南雪先生",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "老去文园客。算赢将岭南一代，春风词笔。早岁鸳鸯传丽句，吟遍歌裙舞屐。有卅载承明通籍。潘岳归来头尽白，尚买花载酒情如昔。者清福，怎消得。",
      "桐枝旧恨休回忆。便伤心华年珠柱，也须将息。我读鹤销鸾怨句，清泪盈盈偷滴。好细把香奁重觅。留得崔徽图画在，尽真真低唤朝和夕。怕万一，致魂魄。"
    ]
  },
  {
    "id": "adcfe4db15e493490a9ba7be1edaeaad",
    "title": "酷相思",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "绣被浓春愁未醒。珊枕畔、啼痕莹。算眉月、弯环能见证。昨宵也、恹恹病。今宵也、恹恹病。",
      "未必清才妨薄命。稽首祝、情天肯。最难忘、花前双瘦影。桃根也、花般靓。桃叶也、花般靓。"
    ]
  },
  {
    "id": "adcfe4db15e49349154effbdf1f18cbd",
    "title": "浪淘沙",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "长日雨凄凄。懒下唐梯。小园花事已全非。燕子不知人寂寞，怪错帘垂。",
      "钗约忆依稀。酒畔镫时。关山漂泊素心违。划遍阑干痕寸寸，寸寸相思。"
    ]
  },
  {
    "id": "adcfe4db15e4934936659e483b328f77",
    "title": "真珠帘",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "食莲心苦梅酸透。又等闲过了，初三下九。客里情怀，惯是伤春病酒。残月晓风谁省得，算只有镫花同瘦。时候。想兰闺凄寂，将人僝僽。",
      "念否。青袍依旧。纵明珠待赎，何曾能彀。准拟赋长门，判香衾孤负。谁料江湖还勌旅，可堪唱、章台垂柳。回首。剩泪波长溢，眉峰长皱。"
    ]
  },
  {
    "id": "adcfe4db15e493493d2715cd879e9c65",
    "title": "琵琶仙题桃花便面",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "瘦尽春光，便花也、未必能消人恨。应有清夜蟾蜍，相思泪同迸。三二月、西湖万绿，软红煞、一枝娇靓。前度刘郎，再来崔护，情话休问。",
      "料量著、诗思琴心，趁凉月、雕栏影双并。何事问消寻息，总东风无准。千万错、当时返棹，锁洞云、难觅仙境。想见人面于今，也羞愁病。"
    ]
  },
  {
    "id": "adcfe4db15e493490c5c2e7d6a199895",
    "title": "念奴娇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "玉台今古，问几人能似，绛仙才调。禁脔南朝虽未近，一点灵犀亲照。束竹攒肠，衔碑在口，世事真难料。鸳鸯六六，王昌消息偏杳。",
      "今日孔雀东南，高楼西北，何处逢青鸟。只是愁心和短梦，尽日为伊烦恼。背枕寻香，欹灯絮影，惹尽花枝笑。华年丝鬓，潘郎比我应少。"
    ]
  },
  {
    "id": "adcfe4db15e493490c5c2e7d25323cfb",
    "title": "念奴娇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "除非明月，问有谁能证，刹那今古。廿载红尘经小谪，添得丝丝愁缕。醉帽寻花，狂筵舞柘，心事书空语。钵池流水，昨宵新长春雨。",
      "记得银烛湘帘，酣歌拓戟，水绘壶觞聚。二百年来如梦景，莫问骚坛盟主。名士冠裳，美人裙屐，眼底都非故。荒园寥落，不知愁在何处。"
    ]
  },
  {
    "id": "adcfe4db15e493490c5c2e7d0daacee3",
    "title": "念奴娇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "描红唾碧，尽消磨几许，才人心血。千古秦淮佳丽地，庾信重来能说。水逝年华，霜欺丝鬓，影事判抛撇。桃花无赖，笑人孤负芳节。",
      "我亦沧海闻钟，江湖载酒，衣袂京尘积。蛋雨蛮烟荒艇泊，听惯珠娘凄切。半臂寒生，相思天远，憔悴旂亭月。甚时归去，与君横笛同擪。"
    ]
  },
  {
    "id": "adcfe4db15e493490c5c2e7d9b93c351",
    "title": "念奴娇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "秋心满院，又啼螀、吊月寒鸦栖露。一向病怀愁入夜，何况更添离绪。杏子衫单，桃笙簟滑，凄寂无人觑。兰闺此际，乌龙熟睡曾否。",
      "蓦忆金凤钗横，玉鹅衾暖，深坞藏春处。门巷枇杷今那在，肠断江南狂铸。镜里微颦，酒边香誓，鹦鹉犹能语。时时呜咽，唱人旧日金缕。"
    ]
  },
  {
    "id": "adcfe4db15e4934986b912021b021cce",
    "title": "虞美人",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "鸭炉兽炭销香篆。窣地帘慵卷。梨花寒食又黄昏。偏到黄昏唤起秭归魂。",
      "鸳屏鸾镜浑如旧。人影幢幢瘦。夜窗闲谱断肠词。剩有一镫如豆证相思。"
    ]
  },
  {
    "id": "adcfe4db15e493494334969fd887526f",
    "title": "蝶恋花",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "记得春郊逢薄幸。细数蛾眉，若个能争靓。但愿化为妆畔镜。朝来喜见梅花影。",
      "见说春人多薄命。细数蛾眉，若个能无恨。不愿化为妆畔镜。朝来愁见梨花病。"
    ]
  },
  {
    "id": "adcfe4db15e4934925eb6af7efc94715",
    "title": "清平乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "啼红怨碧。心事谁知得。鸦髻妆成无气力。几许可怜春色。",
      "东风不管盈盈。当人倒卷帘旌。只是芙蓉雾露，愁他总不分明。"
    ]
  },
  {
    "id": "adcfe4db15e493498e9bed3e2d46757d",
    "title": "浣溪纱",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "无计能消天气忺。屏山曲曲思恹恹。暗尘几日上晶奁。",
      "生怕小姑频问讯，更妨侍婢起猜嫌。不将春恨挂眉尖。"
    ]
  },
  {
    "id": "adcfe4db15e4934936f09884ab603a48",
    "title": "金缕曲",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "容易催霜鬓。似而今花僝月僽，燕伤莺病。闻道填词能写恨，只空词难写尽。",
      "打叠起闲愁闷。也识欢场同梦幻，奈年来好梦都难稳。",
      "一襟泪，倩谁揾。布衾偎暖凄凉影，镇惊心朝云散后，夜阑重省。",
      "为我情多人瘦损，悔不当时薄幸。何处赋墙头青粉。",
      "海上仙山如可觅，觅个人要把盟言问。问撇我，怎生忍。"
    ]
  },
  {
    "id": "adcfe4db15e4934950b63f4a59faca03",
    "title": "昭君怨",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "记得长廊旧地。六曲阑干同倚。微笑现云涡。数春螺。",
      "今夜此情谁说。少了淡黄眉月。密露菊花寒。袷衣单。"
    ]
  },
  {
    "id": "adcfe4db15e49349794cbc4bff472c17",
    "title": "齐天乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "玉轮湿露西风透。凄凄游人中酒。虬箭声沈，犀帷卧起，刚是愁来时候。啼宵怨昼。更履雁霜河，支飞无偶。触我羁愁，退红帘外自叉手。",
      "年光空叹回首。算江潭摇落，垂柳依旧。向壁灯昏，傍檐虫絮，不管东阳消瘦。新词按就。只少个雏鬟，为拈红豆。惆怅家山，菊花黄也否。"
    ]
  },
  {
    "id": "adcfe4db15e4934901318f4cd3619805",
    "title": "孤鸾为潘兰史题长相思词",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "彩云惊散。问底事春人，都成悽眷。烛烬香灰，那有佩环魂返。红芳昔年并坐，蓦相思旧题新换。苦忆种兰风露，越教人肠断。",
      "甚悼亡真个君家惯。念憔悴于今，鬓丝应短。沧海归来，剩得玉龙哀怨。婆娑渐怜意尽，病维摩祗耽经卷。诉说夜台知道，也泪痕襟泫。"
    ]
  },
  {
    "id": "adcfe4db15e4934925eb6af7bcb38b3f",
    "title": "清平乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "啼肌瘦骨。几日华容歇。欲诉闲情生石阙。踏碎一阶明月。",
      "相思心字成灰。黄金难买春回。已是碧桃落尽，刘郎何事仍来。"
    ]
  },
  {
    "id": "adcfe4db15e4934925eb6af7693f5805",
    "title": "清平乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "鹅衾熨铁。梦转镫光灭。除是见时能与说。又恐见时凄切。",
      "别来短札相望。朝朝怀袖中藏。偏被旁人偷觑，赞他临十三行。"
    ]
  },
  {
    "id": "adcfe4db15e4934925eb6af7fda16ec2",
    "title": "清平乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "鸱夷料理。旧约新提起。落魄不归真错计。孤负饧香天气。",
      "黄尘白日长安。劳劳谁念艰难。只有斜阳无限，眼前犹恋西山。"
    ]
  },
  {
    "id": "adcfe4db15e49349a08e9bb0150bddaf",
    "title": "念奴娇·为穰庼题仕女纨扇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "单衣恻恻，看竛竮小立，铜铺露冷。一十二三年纪小，解道芳心自警。斗草春归，簸钱意勌，愁在眉梢等。凄凉天气，凄凉画个人影。",
      "肠断满地花阴，危栏几摺，寂寞和谁凭。何事回身呼不应，莫是泪珠难禁。珠箔飘镫，徘徊应怯，莲漏空房冷。玉纤闲掐，者回迟了芳讯。"
    ]
  },
  {
    "id": "adcfe4db15e49349a08e9bb0138a2492",
    "title": "念奴娇·为穰庼题仕女纨扇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "眼中人物，数君家仲氏，与吾同调。相值东华门外路，破帽疲驴一笑。听说难兄，江关落日，爱我填词好。蛮笺写寄，祝公别有怀抱。",
      "公看惜别山河，感时花鸟，都是伤心稿。下笔总难禁住泪，那不头颅易老。四十无闻，一邱欲卧，莫便嗟潦倒。青袍溷我，匆匆春又归了。"
    ]
  },
  {
    "id": "adcfe4db15e49349a33ac4285c8fdf6f",
    "title": "扬州慢·己亥八月客扬州，用石帚韵，呈江蓉舫年丈",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "烛跋清愁，橹摇残梦，招招几日官程。见绿杨郭外，尚往昔青青。自风雅淮南衰歇，百年谁斗，酒董茶兵。剩江关摇落，鲍家来赋芜城。",
      "悲哉秋也，换流光暗里心惊。算玉照人遥，石林宴杳难诉芳情。廿载五湖漂泊，南飞鹊，绕树无声。祗天涯归思，宵深刬尽还生。"
    ]
  },
  {
    "id": "adcfe4db15e493499f62fb816ba2e21c",
    "title": "虞美人·出都同柳屏过周丽娟",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "当初有个侯公子。与尔心盟水。于今流落在天涯。莫再四条哀怨诉琵琶。",
      "昵人教说东京梦。说也心先痛。一场平地起风波。无数恩牛怨李奈君何。"
    ]
  },
  {
    "id": "adcfe4db15e493499f62fb812d00b181",
    "title": "虞美人·出都同柳屏过周丽娟",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "红尘骑远红云杳。旧事知多少。两朝天子忒无愁。唱到念家山破泪长流。",
      "不如唤个吴娘住。为谱潇潇雨。未曾听彻又魂销。十载迢迢嫩约漱珠桥。"
    ]
  },
  {
    "id": "adcfe4db15e493499f62fb81bbc45987",
    "title": "虞美人·出都同柳屏过周丽娟",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "覆茶赌罢红闺韵。鬓影书床并。水纹衫薄晚凉生。忆得素馨斜畔约三更。",
      "甚时买个鸱夷放。得遂浮家想。海滨清夏似浓春。与尔不妨常作岭南人。"
    ]
  },
  {
    "id": "adcfe4db15e49349bbde92836ec01ebe",
    "title": "蝶恋花·为陈同叔先生题菊窗病趣图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "老去相如游欲倦。那有文章，值得黄金换。惆怅东篱秋又晚。枣花帘子西风卷。",
      "检点药囊禅榻畔。独客凄凉，滋味经年惯。瘦尽腰支天不管。雨声镫影和愁伴。"
    ]
  },
  {
    "id": "adcfe4db15e49349d914afcb66312152",
    "title": "同作：竹枝吴县沈钊缜如",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "月斜风定珠江滨。珠江女儿多绛唇。"
    ]
  },
  {
    "id": "adcfe4db15e49349d914afcbcc24c7a7",
    "title": "同作：竹枝吴县沈钊缜如",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "女儿口唱摸鱼歌。双双打桨唐园过。"
    ]
  },
  {
    "id": "adcfe4db15e49349d914afcb3d223b24",
    "title": "同作：竹枝吴县沈钊缜如",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "唐园可当鹿门住。闹红何不携家去。"
    ]
  },
  {
    "id": "adcfe4db15e4934986cab18db7267491",
    "title": "念奴娇·同瓯碧题江建霞灵鹣阁图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "灵岩深处，有翠禽生小，梅枝南北。曾见上林烟景媚，曾见扶桑日浴。玳瑁栖梁，神仙食字，况占聪明福。伉声俪影，一时眉鬓争绿。",
      "闻说今日江湖鸳僝鸯僽，都避风波辱。愁煞乌头今渐白，夜夜伴啼慈竹。寄语高楼，张弓挟弹，莫再惊双宿。漂摇雨雪，卖珠新补茅屋。"
    ]
  },
  {
    "id": "adcfe4db15e493496ffdaf8ae7a14f6c",
    "title": "望江南",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "横塘忆，忆得理妆迟。靥上星稀红䰀鬌，鬓边云乱绿参差。",
      "心事一丝丝。"
    ]
  },
  {
    "id": "adcfe4db15e4934984f71efe63326990",
    "title": "迈陂塘兰史作红豆图，属余赋词",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "怪东风、年年多事，情根吹长如许。衰迟有个桓司马，流涕犹如此树。新愁绪。待诉得卿前，只怕卿凄楚。卿家词赋。有一曲霓裳，人间天上，离恨旧曾谱。",
      "十年事，除是菱花亲觑。鬓丝换了无数。况思聚散原如梦，总奈初心难负。君何苦。君念我春衫，近日无乾雨。白杨黄土。问持比天涯，歌离吊梦，抵得此情否。"
    ]
  },
  {
    "id": "adcfe4db15e4934923e0eec151dfcd6d",
    "title": "蝶恋花·庚子五月再游吴门，同人泛舟山塘，追悼亡友建霞、畏■",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "年年载酒山塘路。元鬓消磨，第一情缘误。欲拾坠欢无拾处。塔铃自向空中语。",
      "忽然几阵潇潇雨。吹过邻家，笛子声凄苦。莫谱方回肠断句。鲍坟春草青无数。"
    ]
  },
  {
    "id": "adcfe4db15e4934936d5eb8c8493b91d",
    "title": "好女儿·仲虎以浣芸夫人石榴画扇见诒，辄题其上，寄示瓯碧",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "花发江津。写韵佳人感殷勤。一片汪伦意，道鸦鬟初挽，麝煤初屑，兔颖初匀。",
      "蓦忆妆楼东畔，有绛树映红裙。又归期错了天中节，对合欢明月，因风怀想，化作行云。"
    ]
  },
  {
    "id": "adcfe4db15e49349df88959bcb9d3c57",
    "title": "百字令过冷香馆，赠心兰，集石帚句",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "十年幽梦，锁旧家亭馆，绿阴无数。莫向孤山山下觅，红萼无人为主。染额人归深宫，旧事惆怅谁能赋。夜寒风细，冷香飞上诗句。",
      "谁解唤起湘灵，伤心重见，商略黄昏雨。书寄岭头封不到，回首江南天暮。唯有阑干，旧时月色，俯仰悲今古。疏帘自卷，逋仙今在何许。"
    ],
    "annotation": [
      "冷香馆：金湅的书斋。 ",
      "心兰：卽金湅，其字心兰。金湅，晚清长洲（今江苏苏州）人，工山水。 ",
      "石帚：此指姜白石。姜石帚，据《白香词谱笺》：「（姜夔）字尧章，鄱阳人，自号白石道人，又号石帚。」以石帚称白石，最早出自梦窗的《齐天乐·赠姜石帚》与《三部乐·赋姜石帚渔隐》，后人云之，卽源自此。今人对吴词中姜石帚与姜白石是否一人多有疑义，但此处的石帚，确是指白石无疑的。 ",
      "集石帚句：辑姜白石词句以成篇什。",
      "「十年幽梦」句：语出姜白石《水龙吟·夜深客子移舟处》词：「我已情多，十年幽梦，略曾如此。」 ",
      "「锁旧家亭馆」句：语出姜白石《玉梅令·石湖家自制此声》词：「春寒锁、旧家亭馆。」旧家，犹旧时。",
      "「绿阴无数」句：语出姜白石《侧犯·咏芍药》词：「后日西园，绿阴无数。」",
      "「莫向孤山山下觅」句：语出姜白石《鬲溪梅令·丙辰冬自无锡归作此寓意》词：「漫向孤山山下觅盈盈。」孤山，即西湖中的孤山，孤峰独耸，秀丽清幽。",
      "「红萼（è）无人为主」句：语出姜白石《长亭怨慢·渐吹尽》词：「第一是早早归来，怕红萼无人为主。」红萼，红花。",
      "「染额人归深宫」句：语出姜白石《洞仙歌·黄木香赠辛稼轩》词：「恨春风将了，染额人归，留得个、袅袅垂香带月。」染额人，染额为古代美人妆饰，此喻黄木香。",
      "「旧事惆怅谁能赋」句：语出姜白石《卜算子·江左咏梅人》词：「万古西湖寂寞春，惆怅谁能赋。」",
      "「夜寒风细」句：语出姜白石《翠楼吟·淳熙丙午冬》词：「人姝丽，粉香吹下，夜寒风细。」 ",
      "「冷香飞上诗句」句：语出姜白石《念奴娇·闹红一舸》词：「嫣然摇动，冷香飞上诗句。」 ",
      "「谁解唤起湘灵」：语出姜白石《湘月·五湖旧约》词：「谁解唤起湘灵，烟鬟雾鬓，理哀弦鸿阵。」湘灵，湘水女神。即舜帝的妃子娥皇和女英，传说其善于鼓瑟。舜帝晚年巡视南方，娥皇、女英追踪至洞庭湖，闻舜帝死于苍梧之野，二女便在君山泣血而死。",
      "「伤心重见」句：语出姜白石《庆宫春·双桨莼波》词：「伤心重见，依约眉山，黛痕低压。」伤心，指伤心往事。",
      "「商略黄昏雨」：语出姜白石《点绛唇·丁未冬过吴松作》词：「数峰清苦，商略黄昏雨。」商略，犹言商量。",
      "「书寄岭头封不到」句：语出姜白石《浣溪沙·丙辰腊，与俞商卿、銛朴翁同寓新安溪庄舍，得腊花韵甚，赋二首》词：「书寄岭头封不到，影浮杯面误人吹。」岭头，指位于湖南、江西南部和广西、广东北部交界处之五岭（越城岭、都庞岭、萌渚岭、骑田岭、大庾岭，）山顶。",
      "「回首江南天暮」句：语出《夜行船·己酉岁，寓吴兴，同田几道寻梅北山沈氏圃载雪而归》词：「回首江南天欲暮。折寒香、倩谁传语。」",
      "「唯有阑干」句：语出姜白石《庆宫春·双桨莼波》词：「唯有阑干，伴人一霎。」",
      "「旧时月色」句：语出姜白石《暗香·旧时月色》词：「旧时月色，算几番照我，梅边吹笛。」",
      "「俯仰悲今古」句：语出《玲珑四犯·越中岁暮闻箫鼓感怀》词：「倦游欢意少，俯仰悲今古。」俯仰，左右、前后、上下、纵横。典自《易经·系辞上》词：「仰以观天文，俯以察于地理」。",
      "「疏帘自卷」句：语出《摸鱼儿·向秋来》词：「疏帘自卷，微月照清饮。」 ",
      "「逋（Bū）仙今在何许」句：语出姜白石《法曲献仙音·虚阁笼寒》词：「唤起淡妆人，问逋仙、今在何许。」逋仙，卽林和靖，北宋著名隐逸诗人，隐居杭州西湖，结庐孤山。"
    ]
  },
  {
    "id": "adcfe4db15e493492abb23887ddc5f19",
    "title": "清平乐·昌硕索题元宫人画扇，同君直赋",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "轻纨抛却。长信风萧索。妾命也同衫袖薄。只恐洗多红落。",
      "分明复道人归。西宫镫火更稀。想煞秋衾铜辇，不知苔上罗衣。"
    ]
  },
  {
    "id": "adcfe4db15e493499373dea63e3229ca",
    "title": "水龙吟·六月四日顾鹤逸、金心兰、吴昌硕、曹君直招同云间和尚饯余于虎邱，谱此留别",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "惨然醉不成欢，酒杯都向君前尽。飞鸿杳杳，碧城何许，南来都无准。昨夜星辰，檀郎谢女，春眠方稳。甚七条弦上，声声变徵，曷不唱风波定。",
      "十载抛残玉轸。怨芳尘泪珠难忍。感时惜别，思量不似，者番凄紧。后日湖山，舞裙歌屐，欢踪难问。怕重逢换了，翠尊银烛，旧潘郎鬓。"
    ]
  },
  {
    "id": "adcfe4db15e493499a9ac668d5e20f0f",
    "title": "金缕曲·维扬感旧",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "残梦惺忪记。记年时樊川落魄，扬州十里。几日司空浑见惯，不用人前回避。为一两三声心事。都被檀奴猜著了，背银镫簌簌弹清泪。心一片，为郎死。",
      "量珠拟作藏娇计。奈春来伤心别有，欲行还止。万事总难如我愿，到日绿阴成矣。原不分坠欢重理。阶下羊车传唤到，甚侯门值得深如水。判对簿，泥犁里。"
    ]
  },
  {
    "id": "adcfe4db15e493490d604b93f7848196",
    "title": "高阳台·小江先生有骑省之戚，屡欲为词唁之，会以病树盦卧病图属题，漫赋是解",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "秋晕镫孤，霜欺衾薄，别离生死空床。病树盦中，恹恹病过重阳。十年前事思量起，有个人、鬓影扶将。为殷勤、量取刀圭，检点囊方。",
      "凄凉禅榻维摩老，祗潘丝今日，换了苍苍。落叶哀蝉，助人陌上神伤。婆娑生意都销尽，尽抛他、雨砌风墙，待添株、残日萧萧，临水垂杨。"
    ]
  },
  {
    "id": "adcfe4db15e49349d2989c122694eff8",
    "title": "百字令为孝耕题松筠读书图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "西山晴翠，尚依然无恙，似从前否。肠断承平天宝日，蓦地渔阳鼙鼓。北极朝廷，东来风雨，醉也天何苦。雕阑玉砌，一时灰烬楼橹。",
      "何况老屋三间，路人谁恤，词客英灵聚。剩得龙眠图画在，依约暮云春树。丹凤城南，铜铺石井，是我经行处。如今寂寞，野棠开落无数。"
    ]
  },
  {
    "id": "adcfe4db15e493496d6a9034b5cc201a",
    "title": "霜叶飞用梦窗韵，送古微督学粤东",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "黯然情绪。西风里，垂杨攀尽千树。俊游几日共长安，一别翩如雨。待化作、南飞翠羽。登高重吊佗城古。怕少日题诗，败壁满尘沙，难认旧时缣素。",
      "相对眼底黄花，尊前绛蜡，临分江管还赋。鬓丝禅榻袅茶烟，静听风铃语。便绾就、离愁万缕。来朝难挽斑骓去。盼得将、梅枝寄，已是冬残，故人何处。"
    ]
  },
  {
    "id": "adcfe4db15e49349bf770caf44a532f5",
    "title": "贺新郎·用实甫韵贺其纳姬人",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "未觉长安冷。道新来春回绮席，香生罗衬。何逊风情浑未老，合把温柔管领。有幽怨三生同证。妾是崔徽重入世，问檀郎莫便张三影。私语罢，倚钗鬓。",
      "衔泥辛苦香巢稳。数当时同行姊妹，粉零脂剩。飞上枝头身变凤，多少随鸦堪哂。看眉黛琴心相映。夫婿洛阳声价贵，烂羊头再博封侯甚。情一往，为郎赠。"
    ]
  },
  {
    "id": "adcfe4db15e49349469a1d6364f4cb1a",
    "title": "满江红·邯郸道中作",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "如此天涯，才换得、呕心词赋。吊不尽、宾鸿客燕，人间今古。国士由来青眼贵，才人容易朱颜误。把酒杯、和泪一齐浇，赵州土。",
      "旧题碣，欹荒墓。新种柳，垂官路。对病兰不笑，幽花空妒。挟瑟高堂浑不见，调筝素手知何处。听邯郸、城上月如银，四更鼓。"
    ]
  },
  {
    "id": "adcfe4db15e49349c35ed84bc6eee0e8",
    "title": "河传·沙河道中见梦湘壬辰题壁词，感和此解",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "愁省丝鬓，落关山，马上征衫影单。遥天照人眉月弯。",
      "长安琼楼回首寒。二十二年弹指耳。浑不似。天宝承平事。",
      "草萋萋。柳依依。长堤銮舆从此归。"
    ]
  },
  {
    "id": "adcfe4db15e49349be6667e8605d16e0",
    "title": "八声甘州·题钱仲仙湖山感旧图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "问春魂彀得几回销。垂杨一千条。忆年时俊赏，桃根桃叶，打桨相招。载得一船明月，行过段家桥。依约红楼上，有个吹箫。",
      "不忍当窗理镜，怕湖心照见，丝鬓青凋。自杨枝去后，谁唱雨潇潇。镇黄昏严城凄角，拥鹅衾回梦浙江潮。无肠断三杯两盏，浊酒今宵。"
    ]
  },
  {
    "id": "adcfe4db15e493497cf44f0637e41817",
    "title": "菩萨蛮·水竹居图，为伯寅题",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "平生天放耽幽独。二分水共三分竹。更种万芙蕖。高槐绕屋蔬。",
      "自随牛马走。此意蹉跎久。问讯画中人。流莺傥结邻。"
    ]
  },
  {
    "id": "adcfe4db15e49349a87c555e3a75f3a9",
    "title": "蝶恋花·题桐阴士女画扇",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "当初那识愁滋味。下九初三，只道长嬉戏。啼煞邻鸡浑不理。日高犹拥鹅衾睡。",
      "于今渐觉秋深矣。缺月疏桐，独夜人无寐。湿尽固姑袍上泪。眼前没个商量地。"
    ]
  },
  {
    "id": "adcfe4db15e49349904891a16f4e5fdd",
    "title": "清平乐·为慧波题画",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "一帘红雨。恼乱春无主。燕子飞来还又去。商略将春留住。",
      "怜他绝代容颜。因何堕落人间。问讯看花年少，几人看到花残。"
    ]
  },
  {
    "id": "adcfe4db15e49349904891a148390379",
    "title": "清平乐·为慧波题画",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "晓钟声里。报道春归矣。生怕玉钗魂堕地。把酒将他呼起。",
      "人生有酒当歌。不歌奈少年何。看弈扪碑读画，又将一日销磨。"
    ]
  },
  {
    "id": "adcfe4db15e49349a61eaef55ccf66ab",
    "title": "酷相思·邱芬若夫人画册，同瓯碧作",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "想像红闺人勌绣。携翠管，消清昼。问韵事鸥波能敌否。郎是个丹青手。妾是个丹青手。",
      "暗粉陈脂抛撇后。和水墨，商量又。更词赋一家真少有。大姑也才论斗。小姑也才论斗。"
    ]
  },
  {
    "id": "adcfe4db15e4934936f0988416951232",
    "title": "金缕曲",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "往事流波卷。怅怀中都梁香散，白头韩掾。剩得弯弯眉子月，曾照梨花庭院。也曾照桃花人面。蓦地仙裙留不住，被春风剪断同心缠。雁桥畔，落红满。",
      "经行卧起思量遍。更思量凤头钗小，鸦头袜浅。消息东墙浑咫尺，三日那曾不见。谁料得流年偷换。俯仰坠欢成隔世，小重山未抵春人远。离梦醒，镇凄断。"
    ]
  },
  {
    "id": "adcfe4db15e4934979bb001357316307",
    "title": "江城子",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "画檐蛛网镇殷勤。怕伤春。越伤春。一夜东风，吹送落花魂。欲奏瑶琴双手涩，才几日，又生尘。",
      "天涯芳草绿成茵。盻行云。断行云。老去登临，惟有泪沾巾。楼外山光如此瘦，何况是，倚楼人。"
    ]
  },
  {
    "id": "adcfe4db15e493494a7598c21b50aee5",
    "title": "后庭宴",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "山意催寒，云容做暝。荒凉一幅江天景。蘋洲渔唱寂无人，凭谁唤取眠鸥醒。",
      "可怜露重风多，落尽梧桐疏影。定应今夜，冷到鸬鹚顶。待不赋悲秋，奈秋来信紧。"
    ]
  },
  {
    "id": "adcfe4db15e4934925eb6af7afa1ff6e",
    "title": "清平乐",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "凭高望极。四野天如墨。啼到鹧鸪无气力。不信哥哥行得。",
      "落红帘外飞飞。东风生把花欺。已是言愁时节，尹邢休斗蛾眉。"
    ]
  },
  {
    "id": "adcfe4db15e4934932dc535ab1dd2108",
    "title": "齐天乐·仲路尚书出视成哲亲王手批文选，辄题此词",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "萧梁文选家家有，珍珠密行堪讶。老尚耽书，手无释卷，难得贤王风雅。茫茫代谢。想诒晋春深，墨花亲洒。一样天潢，较量今古孰高下。",
      "黄巾忘年躏藉。赵明诚金石，几付胡马。西望长安，东来风雨，乱定思量犹怕。官衙晚罢。话劫尚留灰，堕能全瓦。捧出牙签，宝光腾半夜。"
    ]
  },
  {
    "id": "adcfe4db15e4934973b2158e2c5d0a4a",
    "title": "忆旧游·捡废札，得舅氏一刺，背书寓李铁拐斜街广元栈九字。栗娘夫人手笔也",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "叹软尘十丈，宣武城南，帽影鞭丝。一片怀中刺，有祢生姓氏，磨灭经时。认他腕娇书细，纸背字参差。想研匣琉璃，笔床翡翠，暮唱朝随。",
      "仙姿昼眠起，又菱花亲照，重扫蛾眉。镇日凝妆坐，写家乡黄绢，江上残碑。今日红裙乌帽，人世总长辞。剩一尺鱼书，天涯带愁还屡披。"
    ]
  },
  {
    "id": "adcfe4db15e49349c5206e0ea2c6e080",
    "title": "金缕曲·题耆寿民见山楼藏书图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "笑倒东方朔。掷毛锥还君此卷，起为君酌。衮衮诸公牛马走，那有王杨卢骆。有亦只束之高阁。身是故将军姓李，语灞陵醉尉休轻薄。弹一曲，夜飞鹊。",
      "西山晴翠浑如昨。对楼头纵横万卷，典坟邱索。拉得画师王石谷，来践草堂佳约。吾自有胸中丘壑。妻解麋齐儿虎跳，算一家梅鹤都非恶。百城拥，气磅礴。"
    ]
  },
  {
    "id": "adcfe4db15e49349c5206e0eef0b7a89",
    "title": "金缕曲·题耆寿民见山楼藏书图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "月又沈沈锉。拥寒衾依稀寻梦，梦偏难作。长记个人分手约，佳节元宵将过。问到底人还来么。便是不来应有信，武昌鱼食饱宁忘我。定闲煞，两眉锁。",
      "书生结习吾真左。十年来相逢到处，揶揄鬼大。除却卿能知我者，此外有谁许可。我有泪只为卿堕。从古伤心无过得，是红颜老共青衫破。待迦叶，说因果。"
    ]
  },
  {
    "id": "adcfe4db15e4934967fe25f3d5acc8a1",
    "title": "摸鱼子张彦云于吴门得一镜，背镌思娟二字。邀余赋词",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "是谁家、娟娟此豸，回肠直恁凄断。一丸冷月无情物，曾照春人梦短。妆阁畔。忆手掠犀梳，坐对云鬟绾。于今谁管。只金箧尘封，绣廊屧锁，人共暮天远。",
      "当初事，楼上花枝应见。东风依约人面。相逢张绪风流客，入手玉台春满。帘乍卷。袅千缕，茶烟来结书床伴。判教愁损，当软障真真，天涯岁晚，浊酒夜深唤。"
    ]
  },
  {
    "id": "adcfe4db15e49349e0b9998619896e90",
    "title": "虞美人·席间赠袁巽初，时新纳姬人",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "昨宵帘底分明见。已作卿家燕。尽他软障唤真真。且让当筵平视饱刘桢。",
      "背人试把芳名揣。竟体兰香在。天教云雨助荒唐。难得罗帏六月会生凉。"
    ]
  },
  {
    "id": "adcfe4db15e4934924eec869bb073a5b",
    "title": "双红豆题孙子潇先生把酒祝东风，种出双红豆图",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "一卷牛腰，百年鹃泪，翻来揭去如新。江东孙楚，蕉萃当时，青衫多少销魂。酹酒花神，愿东风著力，种出情根。寄语并头人，莫等闲忘却前身。叹水逝光阴。",
      "轮回风火，天涯我亦。沾巾。床头明月在，算难瞒旧日温存。梦醒琴尊，只襟上啼痕酒痕。惹相思挨他今夕黄昏。"
    ]
  },
  {
    "id": "adcfe4db15e49349f8c60da5ebc5c9af",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "无情有恨何人见。梨花落尽成秋苑。长簟凤窠斜。银镫点旧纱。",
      "玉鸾声断续。}{璺字的玉换成禹。}啼新竹。一节奉王孙。谁知泥忆云。"
    ]
  },
  {
    "id": "adcfe4db15e49349f8c60da5db81378e",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "啼蛄吊月钩阑下。桐英永巷骑新马。入苑白泱泱。侵衣野竹香。",
      "明朝枫树老。厌见桃株笑。园令在临邛。新成安乐宫。"
    ]
  },
  {
    "id": "adcfe4db15e49349f8c60da537a1d105",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "芙蓉泣露香兰笑。垂帘几度青春老。应笑画堂空。人间无阿童。",
      "笛愁翻陇水。深井桐乌起。燕语踏帘钩。罗帏午夜愁。"
    ]
  },
  {
    "id": "adcfe4db15e49349f8c60da53567c8ae",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "浓蛾叠柳香唇醉。竹黄池冷芙蓉死。谁识怨秋深。洞房思不禁。",
      "深帏金鸭冷。蜡泪垂兰烬。河转曙萧萧。飞丝送百劳。"
    ]
  },
  {
    "id": "adcfe4db15e49349f8c60da53fd1f51a",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "帐前轻絮鹅毛起。舍南有竹堪书字。门掩杏花丛。南原几夜风。",
      "乡书何所报。洛浦归帆少。谁棹满溪云。鱼归清海滨。"
    ]
  },
  {
    "id": "adcfe4db15e49349f8c60da557c667b5",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "衰镫络纬啼寒素。唐檀郎谢女眠何处。细露湿团红。残蜺忆断虹。",
      "泪痕沾寝帐。老去悲啼展。奉坠绿衣前。燕脂拂紫棉。"
    ]
  },
  {
    "id": "adcfe4db15e49349f8c60da5f43170df",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "黄尘海水三山下。劳劳谁是怜君者。蹭蹬溘风尘。驼悲千万春。",
      "城雅啼粉堞。天远星光没。辛苦尚相从。多方带药翁。"
    ]
  },
  {
    "id": "adcfe4db15e49349f8c60da5871da0ec",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "杨花扑帐春云热。吴娥莫道吴刀涩。昼夕不成闲。鲈鲂斫玳筵。",
      "谁家红泪客。恨唱华容歇。骨出似飞龙。宵寒药气浓。"
    ]
  },
  {
    "id": "adcfe4db15e49349f8c60da5ccb83298",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "情如合竹谁能见。桥头长老相哀念。冬暖拾松枝。啼乌被弹归。",
      "镜中聊自笑。注口樱桃小。正室擘鸾钗。人归故国来。"
    ]
  },
  {
    "id": "adcfe4db15e49349f8c60da5627d41b3",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "华筵鼓吹无桐竹。酒中倒卧南山绿。细绿及团红。芳醪落夜枫。",
      "遥峦相压叠。雁羽铺烟湿。百日不相知。镜中双泪姿。"
    ]
  },
  {
    "id": "adcfe4db15e49349f8c60da5775dc393",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "古堤大柳烟中翠。忆君清泪如铅水。潘令在河阳。刀环倚桂窗。",
      "密书题豆蔻。憔悴如刍狗。客帐梦封侯。今秋似去秋。"
    ]
  },
  {
    "id": "adcfe4db15e49349f8c60da5e35daf06",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "鲤鱼风起芙蓉老。衰兰送客咸阳道。不忍过瞿塘。江头楂树香。",
      "月明啼阿姊。泪眼看花机。秋水钓红渠。东邻有小姑。"
    ]
  },
  {
    "id": "adcfe4db15e49349f8c60da57e26eb35",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "千山浓绿生云外。梁王老去罗衣在。曝背卧东亭。秋姿白发生。",
      "凄凉栀子落。虫响镫光薄。楚女泪沾裾。人间底事无。"
    ]
  },
  {
    "id": "adcfe4db15e49349f8c60da5a3f6447b",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "左魂右魄啼肌瘦。寒风又变为春柳。眼尾泪侵寒。离歌绕懦弦。",
      "胡琴今日恨。天上分金镜。入郢莫凄凄。银壶狒狖啼。"
    ]
  },
  {
    "id": "adcfe4db15e49349f8c60da5b48d02eb",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "临歧击剑生铜吼。家人拆尽门前柳。十骑簇芙蓉。洛阳吹别风。",
      "肠攒非束竹。折折黄河曲。意气自生春。长刀谁拭尘。"
    ]
  },
  {
    "id": "adcfe4db15e49349f8c60da5e02f9a27",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "春营骑将如红玉。可怜日暮嫣红落。酒色上来迟。当唇注玉罍。",
      "风桐瑶匣瑟。龟甲开屏涩。飞下雌鸳鸯。栖乌上井梁。"
    ]
  },
  {
    "id": "adcfe4db15e49349f8c60da59b1da3c7",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "玉堂调笑金楼子。玉钗落处无声腻。露折一枝兰。稍知花簟寒。",
      "沉香薰小像。细管吟朝幌。铜镜立青鸾。吴娥声绝天。"
    ]
  },
  {
    "id": "adcfe4db15e49349f8c60da5c5bd75fb",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "自从小靥来东道。雨梁燕语悲身老。风采出萧家。曾名萼绿华。",
      "行云沾翠辇。绣沓搴长慢。端坐踞胡床。红纱满桂香。"
    ]
  },
  {
    "id": "adcfe4db15e49349f8c60da5bf9c0a9b",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "绿章封事咨元父。落花起作回风舞。今日嫁文鸯。罗薰绔褶香。",
      "春迟王子态。水弄湘娥佩。一日作千年。今朝值几钱。"
    ]
  },
  {
    "id": "adcfe4db15e49349f8c60da56277f7bb",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "天河落处长洲路。御沟泉合如环素。人在石莲中。觥船饫口红。",
      "洗多红色浅。匀脸安斜雁。且要弄风人。无人柳自春。"
    ]
  },
  {
    "id": "adcfe4db15e49349f8c60da5dd16c2c6",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "不须浪饮丁都护。自言汉剑当飞去。扫断马蹄痕。又将西适秦。",
      "宫牙开小茜。别浦今朝暗。雪下桂花稀。傍檐虫缉丝。"
    ]
  },
  {
    "id": "adcfe4db15e49349f8c60da5d9aa2f72",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "酒阑感觉中区窄。皇天厄运犹曾裂。北斗光阑干。遥岚破月悬。",
      "颜郎今已老。夜梦归家少。小雁过垆峰。鹅毛糁墨浓。"
    ]
  },
  {
    "id": "adcfe4db15e49349f8c60da58fd7347e",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "更容一夜抽千尺。思牵今夜肠应直。沙远席羁愁。长安夜半秋。",
      "候虫嘶露朴。玳瑁钉帘薄。写恨破长笺。瑶琴重拨弦。"
    ]
  },
  {
    "id": "adcfe4db15e49349f8c60da569b1f687",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "玉蟾滴水鸡人唱。窗含远色通书幌。梦载楚溪船。湾头见小怜。",
      "忧来何所似。白草侵烟死。雪污玉关泥。今春还不归。"
    ]
  },
  {
    "id": "adcfe4db15e49349f8c60da5682b65fd",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "绿香绣帐何时歇。冷红泣露娇啼色。宝袜菊衣单。当知赵国寒。",
      "寒玉鸣夜刻。卧听莎鸡泣。夜帐减香筒。高眠复玉容。"
    ]
  },
  {
    "id": "adcfe4db15e49349f8c60da5a0cbc39a",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "天荒地老无人识。从君翠发芦花色。何物最伤心。南城罢捣砧。",
      "舞裙香不暖。宋玉空愁断。江岛滞佳年。龙门起断烟。"
    ]
  },
  {
    "id": "adcfe4db15e49349f8c60da5a1ae489e",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "相如冢上生秋柏。柏陵飞燕埋香骨。鹤病悔游秦。悲哉不遇人。",
      "春风吹鬓影。跳脱看年命。抛掷任枭卢。龙阳恨有余。"
    ]
  },
  {
    "id": "adcfe4db15e49349f8c60da537c0ecff",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "灵台经络垂春弦。泉莎耎卧鸳鸯暖。鬓湿杏花烟。疏桐堕绿鲜。",
      "夜遥灯焰短。锦带休惊雁。独客梦归家。宫帘隔御花。"
    ]
  },
  {
    "id": "adcfe4db15e49349f8c60da56b870816",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "莲枝未长秦蘅老。刺香满地菖蒲草。灯暗会良人。浓眉笼小唇。",
      "菱丝萦独茧。褥缝篸双线。暂得见何郎。宫衣溅水黄。"
    ]
  },
  {
    "id": "adcfe4db15e49349f8c60da5ec21e0c0",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "暗春烟起连天碧。南湖一顷菱花白。绿刺罥红泥。沙平草叶齐。",
      "练香熏宋鹊。独睡南城月。睡熟小屏深。岑光晃縠襟。"
    ]
  },
  {
    "id": "adcfe4db15e49349f8c60da53b10b175",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "花台欲暮春辞去。秃襟小袖调鹦鹉。嘹嘹湿姑声。歌回蜡板鸣。",
      "梦中相聚笑。拂镜羞温峤。无物结同心。庞眉入苦吟。"
    ]
  },
  {
    "id": "adcfe4db15e49349f8c60da558511daa",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "桃花乱落如红雨。楼头曲宴仙人语。春月夜啼鸦。杯阑玉树斜。",
      "绿蘩悲水曲。短佩愁添粟。不解走章台。黄昏访我来。"
    ]
  },
  {
    "id": "adcfe4db15e49349f8c60da534e21b99",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "楼前流水江陵道。紫丝竹断青骢小。生世莫徒劳。花悲北郭骚。",
      "系书随短羽。病骨伤幽素。沽酒待新丰。秋藜绕地红。"
    ]
  },
  {
    "id": "adcfe4db15e49349f8c60da571e29c9e",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "杜郎生得真男子。离家三载今如此。骑马佩珠长。停杯泛小觞。",
      "晓奁妆秀靥。香出鸳鸯热。花入曝衣楼。燕山月似钩。"
    ]
  },
  {
    "id": "adcfe4db15e49349f8c60da500518bdb",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "旧丝沉水如云影。飞窗复道传筹饮。紫腻卷浮杯。红油覆画衣。",
      "弄珠惊汉燕。隔坐应相见。今日似襄王。宫人正靥黄。"
    ]
  },
  {
    "id": "adcfe4db15e49349f8c60da54d3348ec",
    "title": "菩萨鬘集李长吉诗",
    "authorName": "冒广生",
    "authorId": "adcfe4db15e49349d4b2aeb2e4dd5528",
    "dynasty": "清",
    "content": [
      "玉星点剑黄金轭。吟诗一夜东方白。杨柳伴啼鸦。松香飞晚华。",
      "吹笙翻旧引。破得东风恨。花蔓阂行辀。河声出塞流。"
    ]
  },
  {
    "id": "adcfe4db15f496c49c70a6d880b9a1e4",
    "title": "踏莎行",
    "authorName": "毛茂清",
    "authorId": "adcfe4db15f496c4d1457b72d1457b72",
    "dynasty": "清",
    "content": [
      "闲里心情，病馀诗酒。匆匆寒食清明后。柳丝无力绿低迷，花枝有恨红消瘦。",
      "春晚韶光，暖风吟袖。炉烟不动湘帘昼。夕阳天外乱山多，望中又是愁来候。"
    ]
  },
  {
    "id": "adcfe4db15f496c41368c9145a1f6b30",
    "title": "临江仙",
    "authorName": "毛茂清",
    "authorId": "adcfe4db15f496c4d1457b72d1457b72",
    "dynasty": "清",
    "content": [
      "一夜西风细雨，惊心芳事将阑。恹恹睡起小屏山。断魂随落絮，残梦怯啼鹃。",
      "欲问春归何处，空怜花自无言。几回吟望向风前。不堪芳草色，争奈夕阳天。"
    ]
  },
  {
    "id": "adcfe4db15f496c45565dd17ada9ff0d",
    "title": "齐天乐·络纬",
    "authorName": "毛茂清",
    "authorId": "adcfe4db15f496c4d1457b72d1457b72",
    "dynasty": "清",
    "content": [
      "碧梧芳信惊初到，秋声晚来无数。金井阑边，豆花篱落，做得凄凉几许。萧萧振羽。似一度高吟，一番低诉。乍断还连，依稀吹入小窗户。",
      "还疑春茧曳绪，引秋情暗起，宛转千缕。锦字萦愁，哀弦纺梦，独立空阶风露，不胜酸楚。共促织鸣悲，寒螀啼苦。絮尽新愁，夜凉谁共语。"
    ]
  },
  {
    "id": "adcfe4db15fcfe6932d159a909b3f1e8",
    "title": "长相思·秋夜",
    "authorName": "张道介",
    "authorId": "adcfe4db15fcfe69d1457b72d1457b72",
    "dynasty": "清",
    "content": [
      "灯影残。月影残。烟树微茫夜已阑。个人犹未闲。",
      "思恹恹。病恹恹。一段心情何处牵。长天秋水边。"
    ]
  },
  {
    "id": "adcfe4db15fcfe69f97873ed81f85be2",
    "title": "武陵春·春暮",
    "authorName": "张道介",
    "authorId": "adcfe4db15fcfe69d1457b72d1457b72",
    "dynasty": "清",
    "content": [
      "杨白花飞飞几许，点点落帘钩。萍踪切莫逐波流。端为那人愁。",
      "鸠妇呼晴还唤雨，晴雨总无由。好携樱笋上兰舟。绿阴天际游。"
    ]
  },
  {
    "id": "adcfe4db15fcfe69a9d3fb354c75ee2f",
    "title": "浣溪沙·夏闰",
    "authorName": "张道介",
    "authorId": "adcfe4db15fcfe69d1457b72d1457b72",
    "dynasty": "清",
    "content": [
      "开遍荼縻一院香。困人天气日初长。池塘深浅浴鸳鸯。",
      "禊帖午临欹枕倦，玉琴晚奏短襟凉。登楼惆怅又斜阳。"
    ]
  },
  {
    "id": "adcfe4db15fcfe69c7b07bc48ce37c79",
    "title": "满庭芳·题画拳石",
    "authorName": "张道介",
    "authorId": "adcfe4db15fcfe69d1457b72d1457b72",
    "dynasty": "清",
    "content": [
      "泼墨濡毫，缀成小石，宛然霞浸云烘。幽窗舒卷，几席列奇峰。点点莓苔如滴，清闲供、可入诗筒。消昼永、评花品茗，日日坐春风。",
      "何殊游胜地，连山拱壁，软土推红。见岚光岫色，倒映帘栊。休羡南宫怀袖，玲珑样、晴雨空蒙。珍藏好，莫教轻掷，文锦细加封。"
    ]
  },
  {
    "id": "adcfe4db1609a237d920dab1a2209da9",
    "title": "浣溪沙·春半",
    "authorName": "周蕉",
    "authorId": "adcfe4db1609a237d1457b72d1457b72",
    "dynasty": "清",
    "content": [
      "燕尾翻风双剪轻。柳眠惊觉乱啼莺。四旬有五半分春。",
      "窗外三更寒食雨，梦中一个惜花人。此时不怕不消魂。"
    ]
  },
  {
    "id": "adcfe4db1609a237b650ce1c1be935ab",
    "title": "卜算子·春病",
    "authorName": "周蕉",
    "authorId": "adcfe4db1609a237d1457b72d1457b72",
    "dynasty": "清",
    "content": [
      "心是惜花疼，足是寻春乏。花残春老病根由，病也风流煞。",
      "欲补恨难消，欲泻情还弱。春来花放是良医，此外曾无药。"
    ]
  },
  {
    "id": "adcfe4db1609a237b88fa84ddb3c1156",
    "title": "虞美人·怀外",
    "authorName": "周蕉",
    "authorId": "adcfe4db1609a237d1457b72d1457b72",
    "dynasty": "清",
    "content": [
      "别后音书无片纸。一只鸳鸯愁欲死。莫将行迹比萍踪。便是浮萍还有、日相逢。",
      "枝头豆大青梅小。拟似芳心酸意少。寻山问水竟忘归。辜负山明水秀、眼和眉。"
    ]
  }
]