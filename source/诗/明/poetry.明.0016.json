[
  {
    "id": "e647d10f1e4c4f0c7cb24d556663fc8a",
    "title": "晚晴远眺",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "楚天无物不堪诗，登眺唯愁动远思。",
      "秋树江山人别后，夕阳楼阁雨晴时。"
    ]
  },
  {
    "id": "e647d10f1e4c4f0c20ba4b7aa1e886eb",
    "title": "寄徐记室",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "惆怅江东日暮云，我来君去苦离群。",
      "不知此日君思我，还似当时我忆君。"
    ]
  },
  {
    "id": "e647d10f1e4c4f0c41d1e53cefdb2d39",
    "title": "寄家书",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "底事乡书累日修，路长唯恐有沉浮。",
      "还忧得到家添忆，不敢多言客里愁。"
    ]
  },
  {
    "id": "e647d10f1e4c4f0ca3cab939b48c777e",
    "title": "闻人唱吴歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "楚人不解听吴歌，我独灯前感慨多。",
      "记得通波亭下路，画船归去雨鸣荷。"
    ]
  },
  {
    "id": "e647d10f1e4c4f0cda5fd841db94d1ee",
    "title": "雨中过山",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春云晻霭涧奔浑，风雨行人过一村。",
      "不似家山深竹里，乳鸠啼午未开门。"
    ]
  },
  {
    "id": "e647d10f1e4c4f0c503c6f8939781629",
    "title": "题画",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "落日青山影在沙，镜湖波净过荷花。",
      "云间树底参差屋，借问谁家是贺家？"
    ]
  },
  {
    "id": "e647d10f1e4c4f0c19548c853b7faeb6",
    "title": "得故人书知未入京因寄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "曾约春深到凤台，君今不到只书来。",
      "满椷离恨床头放，一度相思一展开。"
    ]
  },
  {
    "id": "e647d10f1e4c4f0c774e798c664ef3cd",
    "title": "题王翰林所藏画兰",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春到怀王旧渚宫，沙棠舟去水烟空。",
      "孤丛不有幽香发，应没江边百草中。"
    ]
  },
  {
    "id": "e647d10f1e4c4f0c03c4f13fd6f1a5b8",
    "title": "不见花",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "看花无计作闲身，尘土余杭暗度春。",
      "不见花开莫惆怅，花飞还得免愁人。"
    ]
  },
  {
    "id": "e647d10f1e4c4f0c1b79a9ef2085430b",
    "title": "寒食逢杜贤良饮",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "杨柳无烟江水长，邻家风雨杏饧香。",
      "逢君共把金陵酒，忙却今朝在异乡。"
    ]
  },
  {
    "id": "e647d10f1e4c4f0c99a173b921a7d5ff",
    "title": "风雨早朝",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "漏屋鸡鸣起湿烟，蹇驴难借强朝天。",
      "却思春水江南岸，闲听篷声卧钓船。"
    ]
  },
  {
    "id": "e647d10f1e4c4f0cca7ff96395a78854",
    "title": "读韦苏州诗",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "扫阁焚香昼卷帷，绿槐疏雨夏初时。",
      "客忧何物能消遣，一帙苏州刺史诗。"
    ]
  },
  {
    "id": "e647d10f1e4c4f0cfd07310ceb0723cf",
    "title": "晚过青溪",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "王谢池台两岸空，水禽争哢夕阳中。",
      "丽华妖血流难尽，化作荷花别样红。"
    ]
  },
  {
    "id": "e647d10f1e4c4f0c36caa40695253cd0",
    "title": "黄荃子母兔",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "阳坡日暖眼迷离，芳草春眠对两儿。",
      "谁道姮娥曾作伴，广寒孤宿已多时。"
    ]
  },
  {
    "id": "e647d10f1e4c4f0caf1f9a57f71dba14",
    "title": "西园即事",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "绿池芳草满晴波，春色都从雨里过。",
      "知是邻家花落尽，菜畦今日蝶来多。"
    ],
    "translation": "在绿水盈盈、芳草萋萋的美景里，春天的美丽的光景仿佛快要从春雨中走过的样子。\n而在这暮春时节里虽然农人家的花快要落尽了，但菜畦地里今天来的蝴蝶分外的多。",
    "intro": "此诗又题作《春暮西园》。西园，大约在高启所住娄江（今江苏太仓）寓馆边上，高启诗中经常提及。在眼前蝶飞的瞬间，即悟到花的落尽、春的逝去，随之便是一首立意新奇的小诗出手：这份敏捷，真令人叹服。\n从诗题可以看出这是一首田园诗，写的是晚春时景。首句「绿池芳草满晴波」，「绿」、「芳」，从视觉和嗅觉两个角度描绘了绿水盈盈、芳草萋萋的春天美景，「晴波」即阳光，「满」字形象地写出阳光洒满水池的景象。次句「春色都从雨里过」，点明春天的气候特点以及春色将尽的情景，从春天的多雨更衬托出阳光的可贵。\n第三句「知是邻家花落尽」，「花落尽」进一步说明已是暮春时节，「知」字表明「花落尽」是作者的推测，为虚写。末句「菜畦今日蝶来多」暗点西园，诗人不因春光逝去而感伤，而是描写「蝶来多」，写出尽管春尽，但仍充满生机和盎然情趣。\n全诗语言清新自然，通畅流转，意象动静皆备，丰富唯美，写景状物虚实相生，形象地表现了作者对美好的田园生活的喜爱之情。",
    "annotation": [
      "满：指水满。",
      "晴波：阳光下的水波。"
    ]
  },
  {
    "id": "e647d10f1e4c4f0c6a261df79c9e032c",
    "title": "吴别驾宅闻老妓陈氏歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "白发相邀出后厅，莫辞为唱《雨霖铃》。",
      "如今人尽怜年少，谁肯同来特地听。"
    ]
  },
  {
    "id": "e647d10f1e4c4f0c6cbb6d7c6e18c21f",
    "title": "出郭舟行避雨树下",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "一片春云雨满川，渔蓑欲借苦无缘。",
      "多情水庙门前柳，遮我孤舟半日眠。"
    ]
  },
  {
    "id": "e647d10f1e4c4f0c7000837305d8c6b6",
    "title": "己亥初度",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "风雨空斋诵蓼莪，今年初度客中过。",
      "人生七十寻常寿，未过还怜一半多。"
    ]
  },
  {
    "id": "e647d10f1e4c4f0c0c16544d3866bfe6",
    "title": "二乔观兵书图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "共凭花几倚新妆，玉女《阴符》读几行。",
      "铜雀那能锁春色，解将奇策教周郎。"
    ]
  },
  {
    "id": "e647d10f1e4c4f0c161e8edaf9881c89",
    "title": "期袁卿见过因出失值寄诗谢之",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "非关远出负幽期，自是江边枉棹迟。",
      "谁道空回君恨切，未应如我到家时。"
    ]
  },
  {
    "id": "e647d10f1e4c4f0c4fce464feab979ef",
    "title": "陌上见梅",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "陌头一树带风沙，零落寒香日欲斜。",
      "车马纷纷谁暇看，当年只合种山家。"
    ]
  },
  {
    "id": "e647d10f1e4c4f0cf490376b4a45256b",
    "title": "东归至枫桥",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "故人当日送登畿，此地停舟醉落晖。",
      "惭愧临河旧攀柳，尚留青眼看人归。"
    ]
  },
  {
    "id": "e647d10f1e4c4f0cda2cab73ace197e4",
    "title": "江行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "家家渔网映回桥，春水初生没树腰。",
      "客路江南烟雨里，绿芜芳草恨迢迢。"
    ]
  },
  {
    "id": "e647d10f1e4c4f0cbc861f96e942510d",
    "title": "戏和徐七见寄卧闻邻槽酒声之作",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春泻邻槽入夜闻，远疑泉响隔松云。",
      "题诗为问醒眠客，几滴还能醉得君？"
    ]
  },
  {
    "id": "e647d10f1e4c4f0c99cc412f0a902886",
    "title": "见燕至",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "初来如报社前春，好宿茅檐伴客身。",
      "莫入江南旧庭院，杏花风雨总无人。"
    ]
  },
  {
    "id": "e647d10f1e4c4f0c1637485c7144cda1",
    "title": "对梨花",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "素香寂寞野亭空，不似秋千院落中。",
      "卧对一枝愁病酒，清明今日雨兼风。"
    ]
  },
  {
    "id": "e647d10f1e4c4f0c3afadbf3576c612d",
    "title": "和杨余诸君在谪中忆往年西园听歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "花落名园罢醉游，故人无复旧风流。",
      "吴乡莫叹无歌听，若使闻歌意更愁。"
    ]
  },
  {
    "id": "e647d10f1e4c4f0cfb6a9dabb36fa614",
    "title": "重过南寺寻悟公不值",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "我是钧天梦觉人，忆来松下是前身。",
      "老僧何去袈裟在，落叶斜阳满室尘。"
    ]
  },
  {
    "id": "e647d10f1e4c4f0cbcf213ea956b4375",
    "title": "马周见太宗图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "封事朝闻夕拜官，新丰无复客衣寒。",
      "书生未有鸢肩相，只说君臣际会难。"
    ]
  },
  {
    "id": "e647d10f1e4c4f0cd583c8ff66b818a3",
    "title": "闻旧教坊人歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "渭城歌罢独凄然，不及新声世共怜。",
      "今日岐王宾客尽，江南谁识李龟年。"
    ]
  },
  {
    "id": "e647d10f1e4c4f0c751fde4a279cde56",
    "title": "山中别宁公归西坞",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "一上香台看落晖，沙村孤树晚依依。",
      "老僧不出青山寺，只有钟声送客归。"
    ]
  },
  {
    "id": "e647d10f1e4c4f0c55c7d38f9c05327e",
    "title": "秋柳",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "欲挽长条已不堪，都门无复旧毵毵。",
      "此时愁杀桓司马，暮雨秋风满汉南。"
    ]
  },
  {
    "id": "e647d10f1e4c4f0c79e50e8533748a3a",
    "title": "送贾麟归江上",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "别泪纷纷逐断猿，贫交无赠只多言。",
      "离愁正似蘼芜草，一路随君到故园。"
    ]
  },
  {
    "id": "e647d10f1e4c4f0cfd1d2839cd1b76c4",
    "title": "秋夜同周著作宿娄浦",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "小廨寒依竹浦云，酒阑相对说离群。",
      "一声新雁谁先听，今夜江南我共君。"
    ]
  },
  {
    "id": "e647d10f1e4c4f0c94d3a0f491dc66ee",
    "title": "方匡师画",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "画图忽见白云峰，茶屋香台树几重。",
      "身若在师行道处，晚来唯讶不闻钟。"
    ]
  },
  {
    "id": "e647d10f1e4c4f0c60f4af3719cf3d71",
    "title": "送陈秀才归沙上看墓",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "满衣血泪与尘埃，乱后还乡亦可哀。",
      "风雨梨花寒食后，几家坟上子孙来。"
    ],
    "intro": "这是诗人是在送陈秀才回沙上扫墓有感而发所作的诗。清明时分，春雨飞飞，诗人和陈秀才一行人风尘仆仆的赶回沙上祭祖，满身的泥土尘埃和雨露，那是非常的零乱，诗人感慨以这样行色匆匆的方式回乡祭祖，那是让人感受到似乎有那么一些悲哀。因战乱给人们带来灾难，对故人的一种怀念，也是对战争的不满。 ",
    "annotation": [
      "满衣：全身衣服。",
      "乱后：战乱之后。",
      "过：过去了，尽了。"
    ]
  },
  {
    "id": "e647d10f1e4c4f0c2507a3a19fb35d6d",
    "title": "送吕卿",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "远汀斜日思悠悠，花拂离肠柳拂舟。",
      "江北江南芳草遍，送君并得送春愁。"
    ]
  },
  {
    "id": "e647d10f1e4c4f0c06bd4b90a714d48a",
    "title": "答陈校理寻花已落之作",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "君来春去不相期，空有新愁绕旧枝。",
      "总得花看能几日，最难留惜是芳时。"
    ]
  },
  {
    "id": "e647d10f1e4c4f0cc2ef9ffd7711f168",
    "title": "舟中闻歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "水栅孤灯照客舟，江南谁解唱《甘州》。",
      "寻常醉赏尊前曲，何似今朝听得愁。"
    ]
  },
  {
    "id": "e647d10f1e4c4f0c779f7b68a475e3a3",
    "title": "春思",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "愁兼杨柳一丝丝，客舍江南暮雨时。",
      "自入春来才思减，杏花开过不题诗。"
    ]
  },
  {
    "id": "e647d10f1e4c4f0c437057a91c8d2b80",
    "title": "入郭过南湖望报恩浮图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "雨过春波柳浪香，布帆归缓怕斜阳。",
      "渔人为指江城近，一塔船头看渐长。"
    ]
  },
  {
    "id": "e647d10f1e4c4f0c54bc19b7138272e7",
    "title": "废宅芍药",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "昔年花发要人催，今日无人花自开。",
      "犹有园丁怜国色，时容闲客借看来。"
    ]
  },
  {
    "id": "e647d10f1e4c4f0cae3e07701dc82c52",
    "title": "登江阁远怀徐记室与杜进士同赋",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "凭阑两客怨斜曛，此日同吟只欠君。",
      "江阁虽高犹不见，几重山水几重云。"
    ]
  },
  {
    "id": "e647d10f1e4c4f0c5c939174f794f70d",
    "title": "闻笛",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "横吹才听泪已流，寒灯照雨宿江头。",
      "凭君莫作关山曲，乱世人人易得愁。"
    ]
  },
  {
    "id": "e647d10f1e4c4f0c698818a3b111f2f8",
    "title": "慰周著作悼亡",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "笑披纱扇忆当年，只有卿卿最得怜。",
      "今日料应花不住，夜灯相伴室中禅。"
    ]
  },
  {
    "id": "e647d10f1e4c4f0c846bb52176964499",
    "title": "夏夜宿西园酒醒闻雨二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "飞虫绕烛梦回迟，荷叶齐鸣雨一池。",
      "不为素纨犹在手，定疑秋夜乍寒时。"
    ]
  },
  {
    "id": "e647d10f1e4c4f0c846bb5218c6d491e",
    "title": "夏夜宿西园酒醒闻雨二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "人睡萧萧院落空，未秋愁已怯梧桐。",
      "夜长犹幸西轩雨，一半听时在醉中。"
    ]
  },
  {
    "id": "e647d10f1e4c4f0c3a72f332f0df3754",
    "title": "山寺冒雨还西郭",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "栗叶翻翻满寺秋，出门风雨未全收。",
      "自惭骑马非闲客，可是山僧不解留。"
    ]
  },
  {
    "id": "e647d10f1e4c4f0cbce0e2f1e36c887d",
    "title": "苏李泣别图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "丁零海上节毛稀，几望南鸿近塞飞。",
      "泣尽白头相别泪，少卿留虏子卿归。"
    ]
  },
  {
    "id": "e647d10f1e4c4f0c9a09065374492282",
    "title": "江上偶见",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "阿姬不畏晚寒多，绿舫红衣柳下过。",
      "满浦秋衣已零落，如何犹唱采莲歌。"
    ]
  },
  {
    "id": "e647d10f1e4c4f0c7afa5f3d0f3713ea",
    "title": "过保圣寺",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "隔江寒雾隐楼台，远逐钟声放艇来。",
      "乱后不知僧已去，几堆红叶寺门开。"
    ]
  },
  {
    "id": "e647d10f1e4c4f0c341ebbd927f8751b",
    "title": "王七招饮余游紫藤坞值雪失期",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "孤舟山水雪晴时，看到梅花一万枝。",
      "东崦题诗西崦醉，等闲忘却故人期。"
    ]
  },
  {
    "id": "e647d10f1e4c4f0cfd67ee27cc953630",
    "title": "江上送客",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春风江上荡舟过，垂柳垂杨拂浪波。",
      "惆怅今年频送客，长条欲折已无多。"
    ]
  },
  {
    "id": "e647d10f1e4c4f0c3b4d1adbdd9126a2",
    "title": "期诸友看范园杏花风雨不果",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "欲寻春去怕春休，又值春阴不得游。",
      "寂寞西园风雨里，杏花比客更多愁。"
    ]
  },
  {
    "id": "e647d10f1e4c4f0cbbf253a5ad5b58c0",
    "title": "逢张架阁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "花落江南酒市春，逢君归骑带京尘。",
      "一杯相属成知己，何必平生是故人。"
    ]
  },
  {
    "id": "e647d10f1e4c4f0c8c2fbda7a4cc09c2",
    "title": "与亲旧饮散出抵城西客舍赋寄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "吴王废苑草青青，一骑今朝发野亭。",
      "谁道别君行路远，去时人醉到时醒。"
    ]
  },
  {
    "id": "e647d10f1e4c4f0c791c8819c89de84e",
    "title": "过山家",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "流水声中响纬车，板桥春暗树无花。",
      "风前何处香来近，隔崦人家午焙茶。"
    ]
  },
  {
    "id": "e647d10f1e4c4f0c1398c109beb9c334",
    "title": "云山楼阁图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "碧树香台锦绣连，画师应见乱离前。",
      "如今风景那堪写，废寺空山锁暮烟。"
    ]
  },
  {
    "id": "e647d10f1e4c4f0cbdc60413a3d9bb4c",
    "title": "始自西山移寓江渚夜闻雨有作",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "客身移宿浦云东，孤馆残灯与旧同。",
      "夜静空江无落叶，雨声惊不似山中。"
    ]
  },
  {
    "id": "e647d10f1e4c4f0c4af7b9743ec1241a",
    "title": "晚过浦西桥",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春水何长春日短，沙鸭交眠绿莎暖。",
      "晚过桥西不见人，野梅零落江梅断。"
    ]
  },
  {
    "id": "e647d10f1e4c4f0c691fb0cefad57867",
    "title": "叹庭树",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "偶移弱质傍庭皋，风露离离已便高。",
      "翻笑园中栽树者，十年犹未出蓬蒿。"
    ]
  },
  {
    "id": "e647d10f1e4c4f0c8b33119f308a737d",
    "title": "雨中春望",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "郡楼高望见江头，油壁行春事已休。",
      "落尽棠梨寒食雨，只应啼鸟不知愁。"
    ]
  },
  {
    "id": "e647d10f1e4c4f0c0a7a20bfdadc0a74",
    "title": "夜斋见萤火",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "拂竹绿莎复点台，夜窗无月见飞来。",
      "旧书乱后都抛却，懒就微光更展开。"
    ]
  },
  {
    "id": "e647d10f1e4c4f0c7294699bfb0e6e81",
    "title": "湖上见月忆家兄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "望月思兄意转迷，孤帆应宿楚云西。",
      "夜深愁向湖边立，为有寒鸿相并栖。"
    ]
  },
  {
    "id": "e647d10f1e4c4f0c98ca6aa4cc05e86d",
    "title": "逢吴秀才复送归江上",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江上停舟问客踪，乱前相别乱余逢。",
      "暂时握手还分手，暮雨南陵水寺钟。"
    ]
  },
  {
    "id": "e647d10f1e4c4f0c81d1b9157125b473",
    "title": "醉仙图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "酒满长生瘿木瓢，花开仙馆宴春宵。",
      "飞琼何事坚辞饮，应恐清都误早朝。"
    ]
  },
  {
    "id": "e647d10f1e4c4f0c64bceae8e1b36792",
    "title": "次韵春日谩兴四首奉酬外舅达翁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "老去风情似乐天，恨无张态抹朱弦。",
      "一春酒病稀游赏，啼鸟莺花共怅然。"
    ]
  },
  {
    "id": "e647d10f1e4c4f0c64bceae8bb81ffc1",
    "title": "次韵春日谩兴四首奉酬外舅达翁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "雨多池馆草毵毵，酒色寒销旧舞衫。",
      "燕子似怜花落地，殷勤长带软泥衔。"
    ]
  },
  {
    "id": "e647d10f1e4c4f0c64bceae88d7b715a",
    "title": "次韵春日谩兴四首奉酬外舅达翁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "菖蒲叶老芷花新，地暖鸳鸯护水纹。",
      "不上高楼无远恨，江南春尽草如云。"
    ]
  },
  {
    "id": "e647d10f1e4c4f0c088a489041cdffff",
    "title": "观弈图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "错向山中立看棋，家人日暮待薪炊。",
      "如何一局成千载，应是仙翁下子迟。"
    ]
  },
  {
    "id": "e647d10f1e4c4f0c7df07c38239879d2",
    "title": "春日怀江上二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "一川流水半村花，旧屋南邻是钓家。",
      "长记归篷载春醉，云笼残照雨鸣沙。"
    ]
  },
  {
    "id": "e647d10f1e4c4f0c7df07c381e073d6a",
    "title": "春日怀江上二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "薪蒲正绿乳凫鸣，水没渔梁宿雨晴。",
      "看近清明沉种日，野人何事不归耕。"
    ]
  },
  {
    "id": "e647d10f1e4c4f0c71eebe1da85ac546",
    "title": "江村即事",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "野岸江村雨熟梅，水平风软燕飞回。",
      "小舟送饷荷包饭，远旆招沽竹酝醅。"
    ]
  },
  {
    "id": "e647d10f1e4c4f0c70d5291118ec32bb",
    "title": "偶睡",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "竹间门掩似僧居，白豆花开片雨余。",
      "一榻茶烟成偶睡，觉来犹把读残书。"
    ]
  },
  {
    "id": "e647d10f1e4c4f0c8887fce1c952dfad",
    "title": "舟归江上过斜塘",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "漫漫村塘水没沙，清明初过已无花。",
      "春寒欲雨归心急，懒住扁舟问酒家。"
    ]
  },
  {
    "id": "e647d10f1e4c4f0c83cae85fbda8e0bf",
    "title": "西斋庭前海棠",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "寂寥银烛与金盘，睡足帘前怯晓寒。",
      "不是诗人赏幽兴，雨中深院有谁看。"
    ]
  },
  {
    "id": "e647d10f1e4c4f0cec9ee38afef7a643",
    "title": "次张仲和春日漫兴",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "苏小坟前柳似烟，秋千人静夕阳天。",
      "独骑款段寻诗去，懒逐看花众少年。"
    ]
  },
  {
    "id": "e647d10f1e4c4f0c0d5fce4c2605cf8d",
    "title": "与内弟周思敬晚过雁荡僧舍",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "同过溪桥日欲晡，远林残叶似栖乌。",
      "照公院里堪留宿，已有梅花有酒无？"
    ]
  },
  {
    "id": "e647d10f1e4c4f0c07012f3585f122a2",
    "title": "客夜闻女病",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "岁尽归期尚杳然，不知汝病复谁怜。",
      "隔邻儿女灯前笑，客舍愁中正独眠。"
    ]
  },
  {
    "id": "e647d10f1e4c4f0ca7e56fcb621ef4b4",
    "title": "秋江晚渡图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "鹧鸪飞尽一洲绩，帆带秋云度远津。",
      "底事愁看画中景，昨朝曾送渡江人。"
    ]
  },
  {
    "id": "e647d10f1e4c4f0c3aeacb4e3fc30752",
    "title": "夜中有感二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "少壮无欢似老时，身穷宁坐苦吟诗。",
      "卧思三十年来事，一半间关在乱离。"
    ]
  },
  {
    "id": "e647d10f1e4c4f0c3aeacb4ef1ad1d71",
    "title": "夜中有感二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "倦仆厨中睡已安，吹灯呼起冒霜寒。",
      "酒醒无限悲歌意，不觅书看觅剑看。"
    ]
  },
  {
    "id": "e647d10f1e4c4f0c0d9397708be125dd",
    "title": "过北塘道中四首其二",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春水满田如一湖，入田放艇看鹅雏。",
      "女郎祠下野花杂，老子门前沙树孤。"
    ]
  },
  {
    "id": "e647d10f1e4c4f0caa95af164ffb72ab",
    "title": "夜雨江馆写怀二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "愁解寻人不得辞，小窗疏竹雨来时。",
      "江湖今夜全家客，犹胜飘零两处思。"
    ]
  },
  {
    "id": "e647d10f1e4c4f0caa95af161a2633b4",
    "title": "夜雨江馆写怀二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "漠漠春寒水绕村，有愁无酒不开门。",
      "青灯画角黄昏雨，客共梅花并断魂。"
    ]
  },
  {
    "id": "e647d10f1e4c4f0cfc66359921a6d425",
    "title": "送丁孝廉之钱塘就简张著作方员外",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江边同客乱离余，远别那堪近岁除。",
      "若见故人询旅况，知君解说不烦书。"
    ]
  },
  {
    "id": "e647d10f1e4c4f0c7ad8ab5a7875d01f",
    "title": "金征士玟雨中见过留宿二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "夜窗同听雨中猿，风物凄凉异故园。",
      "旧事堪愁今懒说，相看不是解忘言。"
    ]
  },
  {
    "id": "e647d10f1e4c4f0c7ad8ab5adbbaaa92",
    "title": "金征士玟雨中见过留宿二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "莫辞同宿掩书帏，乱后萧条故旧稀。",
      "预恐明朝风雨歇，满江春水送君归。"
    ]
  },
  {
    "id": "e647d10f1e4c4f0c985005d4e10ca03f",
    "title": "游幻住精舍",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "寒扉斜向竹间推，此日重来是几回。",
      "行遍空林僧不见，慰人怜有一株梅。"
    ]
  },
  {
    "id": "e647d10f1e4c4f0ca66b7d73893c163d",
    "title": "过流通院二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "僧懒开门见客迟，空林流水日斜时。",
      "欲留诗句知曾过，我后来看竟是谁。"
    ]
  },
  {
    "id": "e647d10f1e4c4f0ca66b7d738390ed56",
    "title": "过流通院二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "橘柚林中薜荔垣，幽寻几度入秋园。",
      "虽然老衲无闻见，犹胜相逢俗客言。"
    ]
  },
  {
    "id": "e647d10f1e4c4f0c3d424b39d6840a43",
    "title": "九月八日对菊",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "预向离边把一杯，黄花多意已能开。",
      "不忧风雨明朝阻，懒逐时人斗折来。"
    ]
  },
  {
    "id": "e647d10f1e4c4f0cd6e8f276ace09ec4",
    "title": "效香奁二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "青琐初空别恨长，绣茸留得唾痕香。",
      "帘前月出无人拜，只有秋千影过墙。"
    ]
  },
  {
    "id": "e647d10f1e4c4f0cd6e8f2764c201890",
    "title": "效香奁二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "开过东窗百叶桃，瑟琶尘满缕金槽。",
      "欲呼小字敲妆阁，谁出相迎放剪刀？"
    ]
  },
  {
    "id": "e647d10f1e4c4f0cfc3c65884489ed0b",
    "title": "舟行晚过张林",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "望山几欲去寻幽，此日虽来不暇游。",
      "一棹黄昏过山下，疏灯络纬满林秋。"
    ]
  },
  {
    "id": "e647d10f1e4c4f0c18fdfad50c8c9c27",
    "title": "江上逢旧妓李氏见过四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "玉筝红烛艳春罗，惯向高堂听汝歌。",
      "今夕相逢为重唱，孤舟江冷月明多。"
    ]
  },
  {
    "id": "e647d10f1e4c4f0c18fdfad5924e38d9",
    "title": "江上逢旧妓李氏见过四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "多谢停舟共一卮，石州歌罢各低眉。",
      "南园旧日同听客，零落如今剩有谁。"
    ]
  },
  {
    "id": "e647d10f1e4c4f0c18fdfad5206cf7d2",
    "title": "江上逢旧妓李氏见过四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "谁识能歌旧散声，愁中听处尚分明。",
      "玲珑酒罢休催去，月落江潮尚未平。"
    ]
  },
  {
    "id": "e647d10f1e4c4f0c18fdfad56673a58f",
    "title": "江上逢旧妓李氏见过四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "平常歌舞不能闲，多在青春甲第间。",
      "借问年来还到否，朱门风雨几家关。"
    ]
  },
  {
    "id": "e647d10f1e4c4f0c09a94cb4e488ed57",
    "title": "送叶山人",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "岁晚麻衣冒雪寒，高歌欲去醉长安。",
      "山瓢行负知何有，半是诗丸半药丸。"
    ]
  },
  {
    "id": "e647d10f1e4c4f0cc245115bef047b0d",
    "title": "夜至阳城田家",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "东津渡头初月辉，南陵寺里远钟微。",
      "主人入夜门未掩，蒲响满塘鹅鸭归。"
    ]
  },
  {
    "id": "e647d10f1e4c4f0c33fe9d1e4b7cc6c9",
    "title": "看梅漫成三首其二",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江边寺里一梅树，几度劳人相候开。",
      "无情今日未肯发，有兴明朝还看来。"
    ]
  },
  {
    "id": "e647d10f1e4c4f0c33fe9d1ee16b3b4d",
    "title": "看梅漫成三首其二",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "野人不省爱梅好，弃在荒篱荆棘边。",
      "细雨东风欲零落，我来相见一潸然。"
    ]
  },
  {
    "id": "e647d10f1e4c4f0c1562bde78f074177",
    "title": "湘中弦",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "凉风袅袅月粼粼，竹色兰香秋水滨。",
      "一夜猿声流泪尽，黄陵祠下泊舟人。"
    ]
  },
  {
    "id": "e647d10f1e4c4f0cd8de5d1fbf7590d4",
    "title": "凉州词二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "蓬婆城下净无花，惨惨黄云漠漠沙。",
      "卷叶谁将番曲奏，白头都护亦思家。"
    ]
  },
  {
    "id": "e647d10f1e4c4f0cd8de5d1f447fba5c",
    "title": "凉州词二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "关外垂杨早换秋，行人落日旆悠悠。",
      "陇山高处愁西望，只有黄河入海流。"
    ]
  },
  {
    "id": "e647d10f1e4c4f0c5663708fa457a622",
    "title": "踏歌行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "香尘和露踏成泥，花下风寒鬓脚低。",
      "夜静高楼有人听，起头一句唱教齐。"
    ]
  },
  {
    "id": "e647d10f1e4c4f0c0053f7eacc4d5196",
    "title": "洞房曲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "洞房香吐合昏花，月转勾阑啼乳鸦。",
      "今宵有酒留君醉，不信娼家胜妾家。"
    ]
  },
  {
    "id": "e647d10f1e4c4f0cffcf7786a321322c",
    "title": "长洲苑",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "中国久无伯，阖闾思骋功。",
      "讲蒐开别苑，训武出离宫。",
      "宰嚭应参乘，巫臣实御戎。",
      "鼗鸣深谷应，罝掩广场空。",
      "远曳捎云旆，高弯射月弓。",
      "三驱仪已毕，七伐步还同。",
      "甲骑从舆后，蛾眉侍幄中。",
      "煮胎须紫豹，胹掌得玄熊。",
      "乐事方难极，英图忽易穷。",
      "城迷歌黍客，地属采荛童。",
      "辇道崩秋雨，旗门失晚风。",
      "犬亡晙肆狡，人去雉争雄。",
      "草树迎萧索，湖山罢郁葱。",
      "犹疑见猎火，寒烧夜深红。"
    ]
  },
  {
    "id": "e647d10f1e4c4f0c895536813d81a33c",
    "title": "玩花池",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "桃枝兼杏枝，春色绕宫池。",
      "正爱红繁处，还怜绿净时。",
      "芳香泛幽沚，媚影照清漪。",
      "垂条看妓折，堕萼见鱼吹。",
      "杯涵明月泻，舟逐彩云移。",
      "水流花落尽，君王醉不知。"
    ]
  },
  {
    "id": "e647d10f1e4c4f0cc0ba4bb51916bedf",
    "title": "咏梦",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "的的缘愁得，蒙蒙与醉和。",
      "轻随云浩荡，暗越岭嵯峨。",
      "夜店嗟偏短，春闺想最多。",
      "关山归识路，江渚去凌波。",
      "梁落中宵月，楼横欲曙河。",
      "隔帘休警鹊，近烛任飞蛾。",
      "游远宁烦载，穿深岂畏诃。",
      "寒惊瑶作障，暖恋锦成窝。",
      "蝴蝶谁家信，鸳鸯别浦歌。",
      "静嫌风动竹，闹怯雨鸣荷。",
      "寂历窗扃纸，低迟帐卷罗。",
      "知情唯枕共，送恨忽钟过。",
      "缟袂香犹在，朱弦字不磨。",
      "记来还仿佛，寻去已蹉跎。",
      "宿烬分余麝，残妆晕浅螺。",
      "忧欢情总幻，离合事皆讹。",
      "池上吟芳草，庭前觅旧柯。",
      "既因思是种，复念睡为魔。",
      "易断俄如此，难凭竟若何。",
      "阳台莫重问，千古笑巫娥。"
    ]
  },
  {
    "id": "e647d10f1e4c4f0c2e618e28e64fdc19",
    "title": "戏婴图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "芍药风栏侧，梧桐露井傍。",
      "娇婴争晚戏，少妇斗春妆。",
      "共诧珠生蚌，还怜玉产冈。",
      "半披文锦褓，斜佩紫罗囊。",
      "额发葳蕤短，胸胞细腻光。",
      "庭前王氏子，陌上卫家郎。",
      "弱草身眠软，芳英手弄香。",
      "随人贪作剧，避伴学迷藏。",
      "莫扑花蝴蝶，宜为蜡凤凰。",
      "涂添云母粉，浴试水沉汤。",
      "麟送徐卿宅，兰生谢傅堂。",
      "爱均看总好，年并比谁长。",
      "骥种虽难匹，鹓雏已作行。",
      "欣君得此画，真是梦熊祥。"
    ]
  },
  {
    "id": "e647d10f1e4c4f0c37e2d1fb2673ae33",
    "title": "圣寿节早朝",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "天启圣图昌，流虹叶梦祥。",
      "飞龙起江左，战马放山阳。",
      "御柳乘阊阖，仙桃熟建章。",
      "远人陈贡篚，近侍浥炉香。",
      "金镜千秋录，瑶池万岁觞。",
      "小臣歌拜手，尧日正舒长。"
    ]
  },
  {
    "id": "e647d10f1e4c4f0c4ea50dc06659da3e",
    "title": "禁中雪",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "君王元尚俭，台殿忽琼瑶。",
      "环素凝宫沼，飞花缀苑条。",
      "坊鸡惊曙早，仗马喜寒骄。",
      "金扇开时看，丹墀扫后朝。",
      "台司呈贺表，乐部奉仙谣。",
      "须信阳光近，都先别处消。"
    ]
  },
  {
    "id": "e647d10f1e4c4f0c89f7a3c713f4bcf3",
    "title": "咏夏冰",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "寒收疑冻井，晚荐纳凉宫。",
      "抱洁存天质，销炎夺化工。",
      "气蒸金碗润，色映玉盘空。",
      "弱藻含犹在，纤尘隔未通。",
      "非山宁可倚，是水复当融。",
      "照夜何须月，惊秋讵待风。",
      "制屏应不隐，作佩定难攻。",
      "客貌清谁并，仙肌莹自同。",
      "宜涵筠簟素，愁逼桂炉红。",
      "愿解行人暍，分贻道路中。"
    ]
  },
  {
    "id": "e647d10f1e4c4f0c0708ebd6677bcd13",
    "title": "赋得履送衍上人",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "稳称游方脚，新编楚岸蒲。",
      "滑欺峰顶石，危怯世间途。",
      "轻曳愁妨蚁，高飞笑化凫。",
      "上堂声每众，度岭影还孤。",
      "著处朝行道，抛时夜结趺。",
      "空山欲相访，落叶去踪无。"
    ]
  },
  {
    "id": "e647d10f1e4c4f0c50ba843fcaebe3a7",
    "title": "月夜游太湖",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "欲寻林屋隐，还过洞庭游。",
      "远水初涵夜，长天尽作秋。",
      "湖如青草阔，月似白莲浮。",
      "万壑风传笛，三更斗挂舟。",
      "叶应随鸟散，山欲趁波流。",
      "浩荡吾何适，鸱夷不可求。"
    ]
  },
  {
    "id": "e647d10f1e4c4f0c5bd94742a597824b",
    "title": "擢歌行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "溶漾汉潭清，搴荷趁浪平。",
      "船轻知体弱，簪滑见鬟倾。",
      "落日悬江思，浮云结浦情。",
      "去从千叶隐，归爱一花迎。",
      "吴歈并《子夜》，谁似棹歌声？"
    ]
  },
  {
    "id": "e647d10f1e4c4f0cb397f96280f2a13e",
    "title": "赋得真娘墓送蟾上人之虎丘",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "色相终坏灭，佳人能久妍。",
      "断碑山寺里，小冢竹林边。",
      "兰叶春风带，苔花莫雨钿。",
      "情留吴苑客，梦逐楚台仙。",
      "高僧方宴坐，身在散花天。"
    ]
  },
  {
    "id": "e647d10f1e4c4f0c3d82b49c9d595c67",
    "title": "牧牛词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "尔牛角弯环，我牛尾秃速。共拈短笛与长鞭，南陇东冈去相逐。",
      "日斜草远牛行迟，牛劳牛饥唯我知。牛上唱歌牛下坐，夜归还向牛边卧。",
      "长年牧牛百不忧，但恐输租卖我牛。"
    ]
  },
  {
    "id": "e647d10f1e4c4f0ce71f6a9af2e00e48",
    "title": "养蚕词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "东家西家罢来往，晴日深窗风雨响。",
      "三眠蚕起食叶多，陌头桑树空枝柯。",
      "新妇守箔女执筐，头发不梳一月忙。",
      "三姑祭后今年好，满簇如云茧成早。",
      "檐前缲车急作丝，又是夏税相催时。"
    ]
  },
  {
    "id": "e647d10f1e4c4f0c3fba326ca3035761",
    "title": "吴趋行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "仆本吴乡士，请歌《吴趋行》。吴中实豪都，胜丽古所名。",
      "五湖汹巨泽，八门洞高城。飞观被山起，游舰沸川横。",
      "土物既繁雄，民风亦和平。泰伯德让在，言游文学成。",
      "长沙启伯基，异梦表休祯。旧阀凡几家，奕代产才英。",
      "遭时各建事，徇义或腾声。财赋甲南州，词华并西京。",
      "兹邦信多美，粗举难备称。愿君听此曲，此曲匪夸盈。"
    ]
  },
  {
    "id": "e647d10f1e4c4f0c0385afbcb97fae30",
    "title": "姑苏台",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "金椎夜筑西山土，催作高台贮歌舞。",
      "文身泽国构王基，却笑先人独何苦。",
      "铜铺玉槛盛繁华，幻作峰头一片霞。",
      "望处直穷三百里，役时应废几千家。",
      "蟠空曲路迷仙仗，攀尽瑶梯才到上。",
      "外绕雕龙宛转栏，中施绣凤葳蕤帐。",
      "熏炉长爇郁金香，共道千龄乐未央。",
      "茂苑月来秋佩冷，洞庭雨过夏绡凉。",
      "当窗众妓如仙女，扬袂迎风欲轻举。",
      "人从天上见经过，鸟向云间惊笑语。",
      "日暮横塘花尽开，卷帘台上望王来。",
      "宴舟初自观鱼返，猎骑还从射鹿回。",
      "从登不用持铍队，自列红妆侍高会。",
      "香传罗帕进黄柑，缕切鸾刀供玉鲙。",
      "烛光远落太湖波，惊起鱼龙出没多。",
      "城上乌啼河汉转，此时谁问夜如何。",
      "管弦嘈嘈聒人耳，不闻兵来渡溪水。",
      "欲携西子走登舟，醉倚画筵娇不起。",
      "瞑目无因到甬东，可怜一炬绮罗空。",
      "献楣竟堕仇人计，赐剑应辜谏士忠。",
      "客来试问遗宫路，物色荒凉总非故。",
      "搴衣始信不虚言，满地荆榛见零露。",
      "当年争夺苦劳机，却把江山付落晖。",
      "闻说越王台殿上，如今亦有鹧鸪飞。"
    ]
  },
  {
    "id": "e647d10f1e4c4f0ca69781d3d3619726",
    "title": "百花洲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "吴王在时百花开，画船载乐洲边来。",
      "吴王去后百花落，歌吹无闻洲寂寞。",
      "花开花落年年春，前后看花应几人。",
      "但见枝枝映流水，不知片片堕行尘。",
      "年来风雨荒台畔，日暮黄鹂肠欲断。",
      "岂唯世少看花人，纵来此地无花看。"
    ]
  },
  {
    "id": "e647d10f1e4c4f0c566e357a038a0daf",
    "title": "响屟廊",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "君王厌丝竹，鸣屟时清耳。",
      "独步六宫春，香尘不曾起。",
      "那知未旋踵，麋鹿游遗址。",
      "响沉明月中，迹泯荒苔里。",
      "此夕意谁过，空廊有僧履。"
    ]
  },
  {
    "id": "e647d10f1e4c4f0c09ea862020e2ed5d",
    "title": "走狗塘",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "春堤长，春草浅，此地吴王曾走犬。猎场四面围画旗，红炬照辇还宫迟。",
      "割鲜夕宴谁共食，台上西子非樊姬。春苑年来草仍绿，韩卢已去多麋鹿。",
      "君不见汉皇纵狗殊有功，逐兔直到乌江东。"
    ]
  },
  {
    "id": "e647d10f1e4c4f0c1e83c2a4c5413ad9",
    "title": "香水溪",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "粉痕凝水春溶溶，暖香流出铜沟宫。",
      "月明曾照美人浴，影与荷花相向红。",
      "玉肌羞露谁能见，只有鸳鸯窥半面。",
      "绛绡围掩怯新凉，归卧芙蓉池上殿。",
      "空洗铅妆不洗妖，坐倾人国几良宵。",
      "骊山更有汤泉在，千古愁魂一种销。"
    ]
  },
  {
    "id": "e647d10f1e4c4f0cf7160c47a4777c29",
    "title": "越来溪",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "溪上山不改，溪边台已倾。",
      "越兵来处路，流水尚哀声。",
      "昨日荷花生，今朝菱叶死。",
      "亡国不知谁，空令怨溪水。"
    ]
  },
  {
    "id": "e647d10f1e4c4f0c6851e31ef94f05ab",
    "title": "采莲泾",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "青房戢多子，采得侬心喜。",
      "今夜水风凉，君王宿船里。",
      "行处绿云迷，歌声一道齐。",
      "回头调越女，何似若耶溪？"
    ]
  },
  {
    "id": "e647d10f1e4c4f0ce8235b042d2f48d3",
    "title": "死亭湾",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "贫贱众所弃，岂惟愚妇人。",
      "圭组何重轻，能令变交亲。",
      "翁子昔未逢，妻去耻负薪。",
      "五十非晚贵，不能待终晨。",
      "一旦谒帝阍，还家绣衣新。",
      "邸吏惊赤绶，邦人候朱轮。",
      "无颜见故夫，自杀此水滨。",
      "谁知孟德耀，元在尔东邻。"
    ]
  },
  {
    "id": "e647d10f1e4c4f0c0a1d58c26e78ee8d",
    "title": "毛公坛",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "欲观汉坛符，东上缥缈峰。",
      "葛花坠寒露，夕饮清心胸。",
      "月出太湖水，鹤鸣空涧松。",
      "真境久寂寥，苍苔遁灵踪。",
      "尝闻绿毛叟，变化犹神龙。",
      "世人岂得见，偶许樵夫逢。",
      "攀阴力易疲，探玄志难从。",
      "归出白云外，空闻仙观钟。"
    ]
  },
  {
    "id": "e647d10f1e4c4f0cd00c4f1e126aaaa8",
    "title": "圣姑庙",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "湖心涌出鼋头山，白波翠岛非人寰。",
      "清虚宜作水仙府，鳞堂荷屋居其间。",
      "渊都群灵孰为主，烟鬓翛然一神女。",
      "柔姿谁敢狎相亲，笑叱鼍龙起雷雨。",
      "玉骨蝉轻蜕几秋，世缘已断静无愁。",
      "采兰每约湘滨会，拾翠时陪汉上游。",
      "水禽翔鸣卫芝盖，长在苍茫杳冥外。",
      "鲛人献绡裁作衣，螺女供珠缀为佩。",
      "花落闲祠谢古春，莲帏瑶席掩香尘。",
      "空山夜夜星河远，芳渚年年蘅杜新。",
      "霞舒雾卷凝光彩，笑语无闻复谁待。",
      "泠风几度引舟回，宛似蓬莱隔烟海。",
      "猿叫枫林鱼跃波，桂旗翻翠暮寒多。",
      "女巫伫望飞裙度，独奏空侯引曼歌。",
      "椒觞奠罢沉玄璧，鸟没遥天湛空碧。",
      "遗情不结楚台云，世人何处寻踪迹。"
    ]
  },
  {
    "id": "e647d10f1e4c4f0c356de461f712d8aa",
    "title": "干将墓",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "干将善铸剑，剑成终杀身。",
      "吴伯亦遂亡，神物岂不神。",
      "始知服诸侯，威武不及仁。",
      "徒劳冶金铁，精光动星辰。",
      "莫邪应同埋，荒草千古春。",
      "青蛇冢间出，犹欲恐耕人。"
    ]
  },
  {
    "id": "e647d10f1e4c4f0cef899784fb068e34",
    "title": "石崇墓",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "虬须欲怒珊瑚折，步障围春锦云热。",
      "真珠换妾胜惊鸿，笑踏香尘如踏空。",
      "酒阑金谷莺花醉，家逐楼前舞裙坠。",
      "财多买得东市愁，绮罗散尽余荒丘。",
      "犹怜白首同归者，夜伴游魂封树下。"
    ]
  },
  {
    "id": "e647d10f1e4c4f0ccd010b64ee61971a",
    "title": "韩蕲王墓",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "宋室中兴日，将军武略优。功宜超贾邓，名耻并张刘。",
      "白马空前渡，黄龙竟北游。誓擒诸部种，还报两宫仇。",
      "朝使颁金册，边人识锦裘。跃戈冲野阵，横楫截江流。",
      "残虏亡魂走，中原指掌收。未终藩阃寄，已惑庙堂谋。",
      "坐散熊罴士，甘臣犬豕酋。和戎辞易屈，复汉志难酬。",
      "阙耸吴山晓，陵荒巩树秋。廉颇归未老，郭令罢谁留。",
      "折槛言徒切，藏弓势可忧。俄看星陨垒，永使陆沉舟。",
      "感慨思前代，凄凉吊古丘。剑花埋虎气，碑藓剥螭头。",
      "石兽嘶风雨，山僧护楸。鼓旗何寂寂，简册漫悠悠。",
      "父老悲犹在，英雄事已休。栖霞岭前墓，闻说更堪愁。"
    ]
  },
  {
    "id": "e647d10f1e4c4f0c533ee83b0f342e65",
    "title": "吴女坟",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "鱼灯照艳魄，夜冷珠衣薄。",
      "白玉土中埋，红兰霜后落。",
      "不乘台上凤，空舞桥边鹤。",
      "韩重未归来，泉宫秋寂寞。"
    ]
  },
  {
    "id": "e647d10f1e4c4f0c878ae64756be4dda",
    "title": "虎丘次清远道士诗韵",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "神仙不可羁，乘螭蹑云汉。",
      "岂将避嬴刘，荒山事穷窜。",
      "何年东观海，一至此峰玩。",
      "悠悠清诗传，窅窅遗迹漫。",
      "我来继登临，长啸帻初岸。",
      "既秋烟萝疏，欲雨风竹乱。",
      "夜深空潭黑，月吐石壁半。",
      "龙惊汲僧来，鸟喜游客散。",
      "阁掩林下夕，钟鸣岩中旦。",
      "胜赏谁能穷，今古赋篇翰。",
      "飞腾子何之，汨没余可叹。",
      "安得契真期，超然豁灵赞。"
    ]
  },
  {
    "id": "e647d10f1e4c4f0c4a094c1bf3e358b3",
    "title": "天平山",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "入山旭光迎，出山月明送。",
      "十里松杉风，吹醒尘土梦。",
      "兹山凡几到，题字遍岩洞。",
      "阳崖树冬荣，阴谷泉下冻。",
      "怪石立谁扶，灵草生岂种。",
      "白云蓊然来，诸峰欲浮动。",
      "高鹘有危栖，幽禽无俗哢。",
      "凌藓知履滑，披岚觉裘重。",
      "尝登最上颠，远见湖影空。",
      "渔樵渡溪孤，鸟雀归村众。",
      "还寻老僧居，隔竹听清诵。",
      "慰我跻攀劳，为设茶笋供。",
      "几年历忧欢，造物若揶弄。",
      "迷途远山林，迟暮堪自讼。",
      "难追谢公游，空发阮生恸。",
      "身今解组绂，明时愧无用。",
      "闲持九节筇，寻访事狂纵。",
      "石屋秋可眠，山猿许分共。"
    ]
  },
  {
    "id": "e647d10f1e4c4f0cc8bf9656f1564a0a",
    "title": "言公井",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "寥寥武城宰，遗井虞山阴。",
      "千载汲未竭，九仞功应深。",
      "艺囿自可灌，道源谁复寻。",
      "弦歌听已歇，瓶绠看还沉。",
      "无为渫弗食，恻恻起叹音。",
      "一瓢乐未改，庶几回也心。"
    ]
  },
  {
    "id": "e647d10f1e4c4f0ccfaf911813ee1a6c",
    "title": "偃松行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "龙门西冈魏公祠，祠前有松多古枝。",
      "长身蜿蜒横数亩，巨石作枕相撑持。",
      "春泥半封朽死骨，冻藓全聚皴生皮。",
      "无心昂耸上霄汉，偃仰独向荒山垂。",
      "蛰雷振岳撼不动，一载一梦醒何迟。",
      "政如卧龙未起日，深意有待风云期。",
      "太湖月出照夜魄，天峰雪积埋寒姿。",
      "涛声时吼若鼾息，野老惊起山僧疑。",
      "左仰右屈各异态，天自出巧非人为。",
      "画师安能把笔写，稚子岂敢操斤窥。",
      "杜陵枯楠已憔悴，蜀相老柏非瑰奇。",
      "何如此树怪且寿，呵卫定想烦灵祇。",
      "不知已阅几人代，游客过尽今存谁。",
      "明堂屡兴不见取，得全正爱同支离。",
      "我尝来观忍遽反，醉坐其上高吟诗。",
      "葛陂筇竹亦腾化，神物终去可久羁。",
      "何当一叱使飞起，载我万里游天池。",
      "他年还访旧城郭，正是白鹤归来时。"
    ]
  },
  {
    "id": "e647d10f1e4c4f0c9655cc1de779c08e",
    "title": "咏残灯和杨孟载",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "凝寒结重晕，逼曙零孤朵。",
      "膏空逐漏水，焰在同炉火。",
      "恋影未成眠，更就余光坐。"
    ]
  },
  {
    "id": "e647d10f1e4c4f0c134e5d2062fa273c",
    "title": "柳絮",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "轻盈易飘泊，思逐春云乱。",
      "已拂武昌门，还萦灞陵岸。",
      "沙头雀啄堕，水面鱼吹散。",
      "官树晓茫茫，哀歌肠欲断。"
    ]
  },
  {
    "id": "e647d10f1e4c4f0c5809c287db5c25ee",
    "title": "送王推官赴官谯阳",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "久治乱所伏，国家失其防。",
      "初如决洪流，拱手遍四方。",
      "频年劳吁谟，欲补千百疮。",
      "子为京师客，忠愤何慨慷。",
      "濯冠捧书函，平明献朝堂。",
      "上言固大业，下言振颓纲。",
      "且为有万死，圣明察臣狂。",
      "臣言倘获施，立能致时康。",
      "宸居岂云远，遥指天中央。",
      "鸡鸣列仙仗，九门洞开张。",
      "谓宜只召见，拜起随班行。",
      "上殿笏画地，论奏尽敷详。",
      "如何竟报缺，不得瞻清光。",
      "一官非所愿，欲令赴蛮荒。",
      "徘徊出都门，风雨湿晓装。",
      "行行过吴洲，木叶秋始黄。",
      "逢予解鞍饮，激烈椎酒床。",
      "平生忧时心，辛苦不自忘。",
      "颇闻到官所，此去路尚长。",
      "红日出雾迟，孤城海茫茫。",
      "遗民似猿鹿，山谷多惊藏。",
      "繁英艳踯躅，琐实推槟榔。",
      "瘴疠况时作，投老恐子伤。",
      "何不且少留，共骛豪华乡。",
      "子笑不我顾，翩然决南翔。",
      "明朝指鲸波，高帆若云扬。",
      "去矣各异国，有意徒相望。"
    ]
  },
  {
    "id": "e647d10f1e4c4f0c842bb12f94ab143b",
    "title": "舟中早行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "隆隆津鼓动，江火留余闪。",
      "人家未起耕，近水寒扉掩。",
      "船开凫鸭散，树吐烟霏敛。",
      "东郭去方遥，青山见孤点。"
    ]
  },
  {
    "id": "e647d10f1e4c4f0c16d83aa3b77b27b0",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "欲知溪流长，百转来越峤。",
      "舟行安能极，岚路入斜照。",
      "清景不足娱，昔人岂辞诏。",
      "石砚久谁磨，空林闭遗庙。"
    ]
  },
  {
    "id": "e647d10f1e4c4f0c16d83aa3e587ba38",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "殿中初未仕，高节振衰谢。",
      "读书在兹丘，萧然竹间舍。",
      "王来有深言，留宿山水夜。",
      "谁云南阳翁，独枉将军驾。"
    ]
  },
  {
    "id": "e647d10f1e4c4f0c16d83aa39a7d2530",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "山折水暂旋，山开水仍往。",
      "东陂汇初成，秋色弥然广。",
      "碧萝花茸茸，月映石壁上。",
      "何时试沿洄，一理烟中舫。"
    ]
  },
  {
    "id": "e647d10f1e4c4f0c16d83aa330ba2b60",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "密筱覆埼岸，石穴黝而深。",
      "居人负薪归，驻听风水音。",
      "回看莲花峰，霭霭生夕阴。",
      "不有僧钟来，高路谁能寻。"
    ]
  },
  {
    "id": "e647d10f1e4c4f0c16d83aa362f4b9b2",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "石洞篝火入，石室敷床居。",
      "白云开层巅，上有丹霞书。",
      "神仙不远人，但使粗秽除。",
      "何必瀛洲外，茫茫问飙车。"
    ]
  },
  {
    "id": "e647d10f1e4c4f0c16d83aa327b3ec2a",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "危梁渡清濑，逶迤入前渚。",
      "犬鸣树蒙茏，烟景暗虚聚。",
      "雨中耕叟歌，月下归人语。",
      "欲寻仙尉踪，凄凉一茅宇。"
    ]
  },
  {
    "id": "e647d10f1e4c4f0c16d83aa36783f528",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "清晖泛悠悠，东与班溪合。",
      "菱叶间荷花，风来秋飒飒。",
      "久行愁寂寞，忽有人烟杂。",
      "我欲发棹讴，渔郎肯相答。"
    ]
  },
  {
    "id": "e647d10f1e4c4f0c16d83aa3ef4f44d3",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "俗驾不可到，有地岙中小。",
      "回回别涧通，宛宛连岗绕。",
      "人家陵谷暗，不见旭光晓。",
      "东作起炊藜，惟应候啼鸟。"
    ]
  },
  {
    "id": "e647d10f1e4c4f0c16d83aa3491364b9",
    "title": "剡原九曲九首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "入江水稍决，霜降未可涉。",
      "颇闻往来人，出门即舟楫。",
      "前飞惊鹭远，下饮垂猱倢。",
      "何处问兴公，风吹赤棠叶。"
    ]
  },
  {
    "id": "e647d10f1e4c4f0c33fba17ea9043a51",
    "title": "题曹氏春江云舍",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "遥波霭微云，禽寒少相语。",
      "君家在空阔，欲往迷洲渚。",
      "纷纷树离雾，稍稍花滴雨。",
      "日暮坐相思，江东渺何许。"
    ]
  },
  {
    "id": "e647d10f1e4c4f0ccbf73768cb30497c",
    "title": "送黄主簿之湖洲归安县",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "我歌柳恽诗，送子南汀发。",
      "山城逢社雨，绿树啼莺歇。",
      "留连孤艇迟，惆怅双瓶竭。",
      "高士尚为簿，休惭府中谒。",
      "无事坐闲厅，弹琴看湖月。"
    ]
  },
  {
    "id": "e647d10f1e4c4f0ce03eb6cf4d1a93e0",
    "title": "书东圃老翁壁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "燕雀各已乳，飞飞风日暄。",
      "一径入桑苎，几家同灌园。",
      "莫将当世事，闲与老翁言。"
    ]
  },
  {
    "id": "e647d10f1e4c4f0c7f9efbdba55c8b9d",
    "title": "凿渠谣",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "凿渠深，一十寻。凿渠广，八十丈。凿渠未苦莫嗟吁，黄河曾开千丈余。",
      "君不见贾尚书。"
    ]
  },
  {
    "id": "e647d10f1e4c4f0c43a1ffdbf88670f1",
    "title": "题朱氏梅雪轩",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "石城山居梅万坞，冒雪曾来扣僧户。",
      "烂然如见会群妃，白凤缤纷下瑶圃。",
      "数片轻吹着鬓华，乍看是雪又疑花。",
      "迷魂乱眼春如海，那辨南枝映竹斜。",
      "独披鹤氅穿林去，冻压寒梢应几树。",
      "听响方知夜洒时，闻香始识繁开处。",
      "回首春风忆旧游，梦寻归路隔罗浮。",
      "年来驴背无诗思，醉踏尘埃空自愁。",
      "闻道君家溪上下，玉蕊琼英巧相亚。",
      "履迹谁来东郭朝，笛声不起南楼夜。",
      "翠羽惊啼莫怨猜，破寒宜共一樽开。",
      "雪晴花发须相记，我亦扁舟乘兴来。"
    ]
  },
  {
    "id": "e647d10f1e4c4f0c1b978a7beb9d3847",
    "title": "宿蔡村夜起",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "四更鸡叫七星烂，独起开门候天旦。",
      "月挂愁边人影低，风惊梦里鸟群散。",
      "孤舟嫠妇寒自泣，破屋老农贫屡叹。",
      "早餐欲发未遑安，客路飘零正多难。"
    ]
  },
  {
    "id": "e647d10f1e4c4f0cf191e0680324c3ce",
    "title": "倒挂",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "绿衣小凤啼愁罢，瘦影翻悬桂枝下。",
      "芙蓉帐里篆消时，解敛余香散中夜。",
      "钟鼓迢迢锁禁门，宵衣未得奉明恩。",
      "五更香冷罗浮月，想忆梅花应断魂。"
    ]
  },
  {
    "id": "e647d10f1e4c4f0c4f9e9cba471bc915",
    "title": "菜薖为余唐卿赋",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "柱桐里中君始归，菜花满园黄蜂飞。",
      "桔槔倚树长不用，江南雨多山土肥。",
      "方畦独绕看新绿，晚食何须尚思肉。",
      "翠缕登盘春薤香，金钗出盎冬俎熟。",
      "我家亦在莼菰乡，秋风便应归共尝。",
      "潮州司马成何事，回首空愁足万羊。"
    ]
  },
  {
    "id": "e647d10f1e4c4f0cc8aee1e601e93a39",
    "title": "夜泛湖至东舍",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "渔村港头初月上，鹅鸭不惊菰荻响。",
      "隔湖烟寺远钟来，居人尽归吾独往。",
      "寒风萧萧寒浪生，舟中欠载酒壶行。",
      "东家未宿如相待，黄叶青灯机杼鸣。"
    ]
  },
  {
    "id": "e647d10f1e4c4f0c344c46dcc030c7d9",
    "title": "约诸君游范园看杏花",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "去年春色近清明，万匝烟花夹晓城。",
      "西苑相逢车马问，何人不是踏春行。",
      "今年人迷去年道，风雨不来花自扫。",
      "僧寺庭空半紫苔，侯家宅废皆青草。",
      "纵然无主一株存，憔悴尘沙不可论。",
      "野外日斜啼鸟散，消愁无处却消魂。",
      "魏公园林芳坞下，闻有柔枝正堪把。",
      "休言乱后少花看，得到花前人亦寡。",
      "明日寻君君莫违，共随游蝶弄晴晖。",
      "闭门梦断江南晚，忍见迢迢春自归。"
    ]
  },
  {
    "id": "e647d10f1e4c4f0c4502ad2050f8d38b",
    "title": "鸥捕鱼",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "秋江水冷无人渡，群鸥忍饥愁日暮。",
      "白头来往似渔翁，心思捕鱼江水中。",
      "眼明见鱼深出水，复恐鱼惊隐芦苇。",
      "须臾衔得上平沙，鳞鬣半吞犹见尾。",
      "江鱼食尽身不肥，平生求饱苦多饥。",
      "却猜人少忘机者，海上相逢不飞下。"
    ]
  },
  {
    "id": "e647d10f1e4c4f0cdb8671c4b84d3fbc",
    "title": "题朱泽民荆南旧业图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "睢阳醉磨一斗墨，梦落荆南写秋色。",
      "大阴垂雨尚淋漓，哀壑回风更萧瑟。",
      "枫林思入烟雾清，湖水愁翻浪波白。",
      "溪上初逢野老航，山中远见先生宅。",
      "秫田半顷连圩区，茅屋三间倚萝薜。",
      "僧来看竹乘小舆，客去寻岑借高屐。",
      "任公台下石可坐，周侯庙前路曾识。",
      "虎迹时留暮台紫，蛟气或化秋云黑。",
      "城郭当年别已久，风尘此日归不得。",
      "落日书斋半壁明，图画卧对空相忆。"
    ]
  },
  {
    "id": "e647d10f1e4c4f0c53cc3f6e285b67a1",
    "title": "次韵答朱冠军游西城之作",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "前年城西作冶游，柳条拂盖花迷舟。笑看明月问狂客，我举太白君当浮。",
      "去年城西复偶住，酒伴家家邀即去。东邻寺里花正开，半醉半醒游几度。",
      "今年有花愁独寻，闭门三月卧春阴。将军小队游何处，日暮空听车马音。",
      "皋桥泰娘殊窈窕，为我唤来歌《水调》。客愁草草不易除，世事茫茫本难料。",
      "玉壶一双秋露倾，惟此可以忘吾情。醉归共射草中石，笑劈弓弦霹雳鸣。"
    ]
  },
  {
    "id": "e647d10f1e4c4f0c7bc7ea862a679379",
    "title": "朝鲜儿歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "朝鲜儿发绿，初剪齐双眉。芳筵夜出对歌舞，木绵裘软铜环垂。",
      "轻身回旋细喉转，荡月摇花醉中见。夷语何须问译人，深情知诉离乡怨。",
      "曲终拳足拜客前，乌啼井树蜡灯然。共讶玄菟隔云海，儿今到此是何缘？",
      "主人为言曾远使，万里好风三日至。鹿走荒宫乱寇过，鸡鸣废馆行人次。",
      "四月王城麦熟稀，儿行道路两啼饥。黄金掷买倾装得，白饭分餐趁舶归。",
      "我忆东藩内臣日，纳女椒房被裤翟。教坊此曲亦应传，特奉宸游乐朝夕。",
      "中国年来乱未锄，顿令贡使入朝无。储皇尚说居灵武，丞相方谋卜许都。",
      "金水河边几株柳，依旧春风无恙否？小臣抚事忆升平，尊前泪泻多于酒。"
    ]
  },
  {
    "id": "e647d10f1e4c4f0c742504005acb651c",
    "title": "谒张中丞庙",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "延秋门上乌啼霜，羯奴晓登天子床。江头老臣泪暗滴，万乘西去关山长。",
      "公卿相率作降虏，草间拜泣如群羊。当时不识颜平原，岂复知有张睢阳？",
      "孤城落日百战后，瘦马食尾人裹疮。男儿竟为忠义死，碧血满地嗟谁藏。",
      "贺兰不斩上方剑，英雄有恨何时忘。千年海上见祠庙，古苔丛木秋风荒。",
      "摩挲画壁尘网里，勇气烨烨虬须张。巫歌《大招》客酹酒，忠魂或能来故乡。"
    ]
  },
  {
    "id": "e647d10f1e4c4f0cc0eb2851cf8fd7e6",
    "title": "题赵希远画宋杭京万松金阙图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "长松掀髯若群龙，下绕宫阙云千重。",
      "凤凰山头望前殿，翠涛正涌金芙蓉。",
      "海门日出潮初上，白鹤飞来近仙掌。",
      "百官候缀紫宸班，露滴朝衣气森爽。",
      "汉宫杨柳唐宫花，容易零落空繁华。",
      "何如可献至尊寿，茯苓美似安期瓜。",
      "銮舆因恋湖山好，楼阁清阴胜蓬岛。",
      "不知风雨汴陵前，虏卒新樵几株倒。",
      "当时榻前初进图，黄金趣赐闻传呼。",
      "何年流落在人世，父老犹看思旧都。",
      "客行近过吴山下，落叶空林惟败瓦。",
      "岂无画史似前人，秋色凄凉不堪写。"
    ]
  },
  {
    "id": "e647d10f1e4c4f0ccb61e80584d873bd",
    "title": "送贡士会试京师",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "国家文治今百年，多士孰赉皆知天。南宫坐试二三策，能使海内无遗贤。",
      "院门晨开官烛烂，白袍鹄立人五千。上谈礼乐祖姬孔，下议制度轻雠玄。",
      "临轩曾看宰相贺，云间尽见当胪传。看花或骑太仆马，锡宴每给司农钱。",
      "登朝出牧知几辈，冠佩剑纷相联。迩来国运属中圯，争慕死节羞生全。",
      "浔阳老守血洒地，甬东大将魂沉渊。乃知儒术王政本，至此正赖扶倾颠。",
      "诸生区区抱遗籍，草莱窜亡亦可怜。南方上公境独治，鹿鸣更欲兴宾筵。",
      "张君几年客夜雨，古檠空案亲韦编。逢时颇欲见行事，岂但持作求鱼筌。",
      "入场叉手万言毕，众目一叶惊先穿。辞家又随计吏发，京城远瞻北斗连。",
      "秋风吹衣别酒冷，枯杨浅水阊门边。君行勿亟我有语，落日尚在车衡悬。",
      "窃闻天子正侧席，此去为拜彤庭前。挥毫休奏醴泉颂，给札莫赋凌云篇。",
      "但当开口论世事，号令次第宜何先。坐令王纲复大正，乾枢共仰天中璇。",
      "我今有志未能往，矫首万里空茫然。"
    ]
  },
  {
    "id": "e647d10f1e4c4f0cc3f6f20febb91745",
    "title": "京师苦寒",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "北风怒发浮云昏，积阴惨惨愁乾坤。",
      "龙蛇蟠泥兽入穴，怪石冻裂生皴纹。",
      "临沧观下飞雪满，横江渡口惊涛奔。",
      "空山万木尽立死，未觉阳气回深根。",
      "茅檐老父坐无褐，举首但望开晴暾。",
      "苦寒如此岂宜客，嗟我岁晚飘羁魂。",
      "寻常在舍信可乐，床头每有松醪存。",
      "山中炭贱地炉暖，儿女环坐忘卑尊。",
      "鸟飞欲断况无友，十日不敢开衡门。",
      "朅来京师每晨出，强逐车马朝天阍。",
      "归时颜色暗如土，破屋暝作饥鸢蹲。",
      "陌头酒价虽苦贵，一斗三百谁能论。",
      "急呼取醉竟高卧，布被絮薄终难温。",
      "却思健儿戍西北，千里积雪连昆仑。",
      "河冰踏碎马蹄热，夜斫坚垒收羌浑。",
      "书生只解弄口颊，无力可报朝廷恩。",
      "不如早上乞身疏，一蓑归钓江南村。"
    ]
  },
  {
    "id": "e647d10f1e4c4f0cc45f1b5a0e5ee9de",
    "title": "次韵杨孟载早春见寄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "雪后西园韭初剪，流澌晚动春塘浅。",
      "闭门有客抱深愁，久不题诗砚生藓。",
      "风尘健儿夸得意，独坐寂寥谁所遣。",
      "应缘少学与时违，不习弓刀诵文典。",
      "城中物贵市门静，好事犹能具杯脔。",
      "琴堂朝夕共清欢，举白频浮不容免。",
      "铃驺已游宾客醉，深夜垣扉罢扃楗。",
      "一灯留照对床谈，沸鼎松声烹绿荈。",
      "五更上马子先去，拥被独眠窗日茕。",
      "起闻啼鸟忽兴发，欲往江边云隔牴。",
      "人家旧燕尽巢林，草满长洲绝游辇。",
      "春耕咫尺阻归计，野水自流闲浍畎。",
      "吾乡繁华天下稀，花柳村村随步转。",
      "久闻离乱今始见，烟火高低变烽燹。",
      "登临吹笛散群羌，此事空嗟千古鲜。",
      "朝来风雨况凄黯，雨湿城头旗不展。",
      "邻里冲泥备役夫，县官不召怜疲喘。",
      "安居且复俟时宁，出岂无能非退卷。",
      "范庄红杏几株在，好待开时同折撚。",
      "对花忧患不须言，剩唤一杯供脚软。"
    ]
  },
  {
    "id": "e647d10f1e4c4f0cdff0fd22b18e7ae1",
    "title": "妫蜼子歌为王宗常赋",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "妫蜼子，乃是轩辕之裔，虞鳏之孙。混沌既死一万季，独抱大存，窃伏在草野，冥心究皇坟。",
      "蚤逢三光五岳之气、乍分裂，天狼下地舐血流浑浑。",
      "鹿走秦中原，蛇斗郑国门。俎豆弃草莽，干戈欻崩奔。",
      "妫蜼子，便欲东游渡弱水，沐发沧海朝阳盆。又欲西行沂河汉，逾昆仑。",
      "山横川阻，两地俱不可以往兮，归来掩户卧旦昏。",
      "莳黍一区，注醪一樽。妻给井臼，儿收鸡豚。不诘曲以媚俗，不偃蹇而凌尊。",
      "作为古文词，言高气醇温。手提数寸管，欲发义理根。",
      "上探孔孟心，下吊屈贾魂。其质耀金石，其芳吐兰荪。",
      "叩虚答有响，斫险成无痕。陆珍杂水怪，变状弗可论。",
      "几年兀兀不肯出，坐待真主应运九五开乾坤。鹤书自天来，幽隐初见拔。",
      "使者远造庐，鸡鸣起膏辖。兴纂金匮编，尚书为给札。",
      "奸魂泣幽冢，下恐遭诛杀。书成一代进紫宸，鸾旗羽卫夹陛陈。",
      "閤门导谒称小臣，麻衣不脱拜圣人。捧函近前殿，龙颜喜回春。",
      "敕赉内帑之金与绮段，其文织作银麒麟。蒙恩乞还家，以奉白发亲。",
      "戴古弁，垂长绅，自号山泽之臞民。妫蜼子，幸际明良时无为，寂默坐老东海湄。",
      "青丘有客钝且痴，与汝欲结同襟期。左鼓清瑟，右吹鸣篪，作歌共祝天子寿，五风十雨，万国赤子同熙熙。"
    ]
  },
  {
    "id": "e647d10f1e4c4f0c185a1311bbea3e75",
    "title": "赠卖墨陶叟",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "龙井老人称墨仙，有家近在荆溪边。铁臼秋鸣竹屋雨，瓦篝春扫桐窗烟。",
      "玄玉初成敢轻用，万里豹囊曾入贡。日长小殿试乌丝，光迸骊珠欲浮动。",
      "世间潘李今已无，黄金满箧争来沽。词臣供写《上林赋》，画史用作瀛洲图。",
      "文物年来颇凋弊，丧乱谁言少知贵。便须从子乞双螺，醉草檄书磨楯鼻。"
    ]
  },
  {
    "id": "e647d10f1e4c4f0cb23e1694a47e0704",
    "title": "节妇吟",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "城头黑云如坏屋，车走争门折千轴。",
      "姚家新妇亦东逃，舅姑惊惶儿女嗥。",
      "自知数口难俱免，欲渡前溪舟尚远。",
      "嘱夫弃妾当奉亲，独赴清流不爱身。",
      "此日谁能问南史，如妇曾书几人死？"
    ]
  },
  {
    "id": "e647d10f1e4c4f0c301d8dcc829f7367",
    "title": "晚步西郊见茕鹅群飞",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "平烟漠漠天苍苍，牛羊不收野草黄。",
      "茕鹅东来高作行，晴空忽堕数点霜。",
      "紫塞碧海遥相望，下视凫鸭愁陂塘。",
      "书生见此心欲狂，便思呼鹘上马驰。",
      "鹔鹴之裘自倒扶，箭声脱弦鸣鹅鸱。",
      "远翻正落双参差，仰空拍手夸绝奇。",
      "豪气服杀并州儿，也胜闭门坐咏诗。"
    ]
  },
  {
    "id": "e647d10f1e4c4f0c660680ed4d0d3796",
    "title": "赠炼师祷雨",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "白头道士骑一鹤，手把青莲下寥廓。",
      "人间又见海田枯，十丈黄尘没城郭。",
      "昔年服事茅长君，能役鬼神呼风云。",
      "下为群生扫旱沴，雨工驱起如羊群。",
      "阴雷填填天欲怒，灵飙吹旗紫坛暮。",
      "书入重关虎豹开，璧沉古井蛟龙护。",
      "须臾甘澍何滂沱，十日不雨应无禾。",
      "祠官空为大雩舞，觋女羞作迎神歌。",
      "明朝师归定何许，云里悬珠火如黍。",
      "更烦夜起把天瓢，翻作东南洗兵雨。"
    ]
  },
  {
    "id": "e647d10f1e4c4f0c773afd3823dcf630",
    "title": "题黄大痴天池石壁图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "黄大痴，滑稽玩世人不知。疑似阿母傍，再谪偷桃儿。",
      "平生好饮复好画，醉后洒墨秋淋漓。尝为弟子李少翁，貌得华山绝顶之天池。",
      "乃知别有缩地术，坐移胜景来书帷。身骑黄鹄去来远，缟素飘落流尘缁。",
      "颍川公子欣得之，手持示我请赋诗。我闻此中可度难，玉枕秘记传自青牛师。",
      "池生碧莲花，千叶光陆离。服食可腾化，游空驾云螭。",
      "奈何灵迹久遁藏，荒竹满野啼猩狸。寻真羽客不肯一相顾，却借释子营茅茨。",
      "我昔来游早春时，雪残众壑销寒姿。磴滑不敢骑马上，青鞋自策桃筇枝。",
      "上有烟萝披拂之翠壁，下有沙石荡漾之清漪。晴天倒影落明镜，正似玉女晓沐高鬟垂。",
      "饮猿忽下藤袅袅，浴鹤乍立风澌澌。匡庐有池我未到，未省与此谁当奇。",
      "扫石坐其涯，沿洄引流卮。醉来自照影，俯笑知为谁。",
      "落梅扑香满接綍，暮出东涧钟鸣迟。归来城郭中，复受尘土欺。",
      "十年胜赏难再得，恍若清梦一断无由追。朝来观此图，恻怆使我悲。",
      "当时同游已少在，我今未老形先疲。人生扰扰嗟何为，不达但为高人嗤。",
      "汉南已老司马树，岘首已仆羊公碑。惟应学道悟真诀，不与陵谷同迁移。",
      "仙岩洞府孰最好，东有地府西峨嵋。高崖铁锁不可攀援以径上，仰望白云楼观空峨巍。",
      "此山易上何乃遗，便与猿鹤秋相欺。欲借太乙舟，夜卧浩荡随风吹。",
      "洞箫呼起千古月，照我白发凉丝丝。倾玉醪，荐瑶芝，招君来游慎勿辞，无为漫对图画日夕遥相思。"
    ]
  },
  {
    "id": "e647d10f1e4c4f0c361e5b6c962f0a9a",
    "title": "赠丘老师",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "长春之孙自仙骨，袖有蟠桃食遗核。",
      "平生不学烧汞方，唾视黄金等何物。",
      "满城谁识旧庚桑，白发人中似鹤长。",
      "时上高楼惟独醉，榴皮书破壁尘香。"
    ]
  },
  {
    "id": "e647d10f1e4c4f0c377a614da1bce547",
    "title": "皋桥",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "阊门啼早鸦，拂面见飞花。",
      "绿水通螭舫，红桥过犊车。",
      "谁寻伯通宅，只问泰娘家。"
    ]
  },
  {
    "id": "e647d10f1e4c4f0c49bfccfd8389db77",
    "title": "送陈四秀才还吴",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "君是故乡人，同作他乡住。",
      "同来不同返，惆怅临分处。",
      "手把长干花，回望长洲树。",
      "恐起忆家心，愁题送君句。"
    ]
  },
  {
    "id": "e647d10f1e4c4f0c781ee64b8c65f46a",
    "title": "赠杨荥阳",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "嘉陵美山水，亦复富文彦。",
      "杨君产其邦，材拔性高狷。",
      "布衣走名都，早入艺林选。",
      "客屈稷下谈，王邀邺中宴。",
      "出门得名声，不假亲旧援。",
      "匣剑未久埋，囊锥已先见。",
      "吐词实瑰奇，读者心欲颤。",
      "刀鸣斗夫勇，花妥笑女倩。",
      "如观广场中，百戏张曼衍。",
      "平生眼无人，遇我独相善。",
      "陌头每并出，两骑无后先。",
      "喜从兔园游，惭受狗监荐。",
      "君歌我固服，我赋君亦羡。",
      "堕筵吟帽乌，踏席舞裙茜。",
      "醉中共笑语，往往杂谐谚。",
      "有时出城西，山水恣攀践。",
      "岩眠曙猿惊，涧饮夏莺啭。",
      "吴宫妓去榭，萧寺僧开殿。",
      "龙门剥阴苔，高什记题遍。",
      "欢游正相酣，世事忽惊变。",
      "朋俦半生死，一世如激电。",
      "我棹返江浔，君车赴淮甸。",
      "旋闻逐流人，居濠又移汴。",
      "一身去何赍，空橐唯破砚。",
      "危途晚行疲，欲进足如罥。",
      "狼来树杪避，蝎走灯下见。",
      "渡河自撑篙，水急船断纤。",
      "及至秋已深，旧褐风裂片。",
      "难寻高阳饮，空吊鄢陵战。",
      "圣恩忽加怜，收拔佐山县。",
      "卑曹敢云辞，执版谒府掾。",
      "官庖尽炊藜，民赋半输绢。",
      "低飞蓬蒿间，不异雉带箭。",
      "有亲寓京师，年老阙供馔。",
      "欲奉朝夕欢，去职胡敢擅。",
      "晨上宰相书，得归遂微愿。",
      "上堂具珍鲑，呼妇卖钗钏。",
      "我时别君久，问讯愧无便。",
      "空题忆君诗，细字书满卷。",
      "今春被诏起，前史预编撰。",
      "始来长干门，杨柳正飞燕。",
      "逢君风尘余，不改旧颜面。",
      "握手话苦辛，悲喜杂庆唁。",
      "客中虽无钱，自写赊酒券。",
      "邀来卧东阁，月出初锁院。",
      "君言涉艰难，壮志今已倦。",
      "回头悟前非，更名慕蘧瑗。",
      "我闻棠溪金，不畏经百炼。",
      "胡为暂失路，遽欲老贫贱。",
      "吾皇奋神武，四海始安奠。",
      "栈通谕夷文，驿走征士传。",
      "时巡抗霓旌，肆觐冠星弁。",
      "功成万瑞集，礼欲议封禅。",
      "君才适时需，正若当暑扇。",
      "手持照国珠，胸出补衮线。",
      "便应上金銮，立对被天眷。",
      "嗟余忝载笔，鼠璞难自炫。",
      "幸兹际昌辰，魏阙宁不恋。",
      "但忧误蒙恩，不称终冒谴。",
      "秋风楚潮满，归舸帆欲转。",
      "君若念故交，殷勤一相饯。"
    ]
  },
  {
    "id": "e647d10f1e4c4f0c64e1db55adf0ff15",
    "title": "送周四孝廉后酒醒夜闻雁声",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "别时酒忽醒，客去唯空舍。",
      "风雪雁声来，寒生石城夜。",
      "遥忆渡江船，正泊枫林下。"
    ]
  },
  {
    "id": "e647d10f1e4c4f0c60cffce12c832a70",
    "title": "睡觉",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "垆熏霭宿润，秋满床屏里。",
      "曙色透窗来，幽人眠未起。",
      "风惊露树怯，日出烟禽喜。",
      "却忆候东华，朝衣寒似水。"
    ]
  },
  {
    "id": "e647d10f1e4c4f0c09af4bf5c4409d61",
    "title": "效乐天",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "谁言我久贱，明时已叨禄。",
      "谁言我苦贫，空仓尚余粟。",
      "辞阙是引退，还乡岂迁逐。",
      "旧宅一架书，荒园数丛菊。",
      "俗缘任妻子，家事烦僮仆。",
      "性懒宜早闲，何须暮年促。",
      "犹著朝士冠，新裁野人服。",
      "杯深午醉重，被暖朝眠熟。",
      "旁人笑寂寞，寂寞吾所欲。",
      "终老亦何求，但惧无此福。",
      "功名如美味，染指已云足。",
      "何待厌饱余，肠胃生疢毒。",
      "请看留侯退，远胜主父族。",
      "我师老子言，知足故不辱。"
    ]
  },
  {
    "id": "e647d10f1e4c4f0c4976217c1b8e4968",
    "title": "初入京寓天界西阁对辛夷花怀徐七记室",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "去年寺里开辛夷，君来忆我曾题诗。",
      "今年我来君已去，思君还对花开时。",
      "欲寻花下君行迹，日暮空庭古苔碧。",
      "殷勤把酒问花枝，看过春风几行客？"
    ]
  },
  {
    "id": "e647d10f1e4c4f0c091fb1c0d9301243",
    "title": "答余新郑",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "前年吴门初解兵，君别故国当西行。",
      "有司临门暮驱发，道路风雨啼孩婴。",
      "仓皇不敢送出郭，执手暂立怀忧惊。",
      "我时虽幸脱锋镝，乱后生事无堪营。",
      "移家江上托地主，闲园借得亲锄耕。",
      "春朝起沐日照屋，野卉杂发鸣鹂鹒。",
      "思君万里不可见，对此涕泪如盆倾。",
      "有壶当轩忍自酌，有句在卷邀谁评。",
      "走役北郭问消息，一客为我言分明。",
      "君初随例诣阙下，有旨谪徙钟离城。",
      "赍无襄金从无仆，弃家独去何茕茕。",
      "长淮粘天趣前渡，牙眼怖客浮鼍鲸。",
      "到州鞠躬谒太守，脱去官籍侪编氓。",
      "城荒无屋寓来客，旋乞废地诛蓬荆。",
      "异乡何人恤同患，喜有杨子兼徐卿。",
      "日高破灶烟未起，闭户不绝哦诗声。",
      "去年圣恩念逐客，特赐拔拭加朝缨。",
      "敕君赴汴听铨擢，路算旧驿犹千程。",
      "沙河无雨夏云热，茅苇夹岸多蚊虻。",
      "舟中感疠得下泄，刃搅肠腹闻纻嘤。",
      "荒途无药相救疗，伏枕两旬几殒生。",
      "终藉神明佑吉士，疾势渐脱身强轻。",
      "一官署作新郑簿，棒檄已去询田更。",
      "我虽历历听客语，虚实未察忧难平。",
      "初春天子下明诏，欲纂前史罗儒英。",
      "非才亦辱使者召，辞谢不得来南京。",
      "日斜出局访君舍，草满陋巷春泥晴。",
      "入门小女识父友，延拜学诉艰难情。",
      "且云父意念家远，新遣两卒来相迎。",
      "须臾出君寄我札，上有秀句如瑰琼。",
      "自陈前事颇一一，与客旧说无亏盈。",
      "读终呼卒问彼土，卒言几年经战争。",
      "河山萧条县虽小，民少奸诈多淳诚。",
      "春秋古称郐子国，溱洧水活鲂鱼干。",
      "雌兔咻咻草间走，雄雉角角桑颠鸣。",
      "谷深稀逢种田者，时有射户栖山棚。",
      "霜大赤枣收几囷，剥食可比江南粳。",
      "官来抚民务无事，鞭挂壁上无敲搒。",
      "寒厅吏散独坐肃，远对嵩少当檐楹。",
      "闻之离抱顿舒豁，如吸清露醒朝酲。",
      "便因卒还寄君语，此邑小鲜聊试烹。",
      "幸逢昌朝勿自弃，愿更努力修嘉名。",
      "吾皇亲手拥高彗，洒扫六合氛尘清。",
      "海中夷筐已入贡，陇外户版初来呈。",
      "大开明堂议礼乐，学士济济登蓬瀛。",
      "大庙冬烝荐朱瑟，千亩春藉垂青纮。",
      "用材不肯略疏贱，铢寸尽上天官衡。",
      "况君磊落抱奇器，不异一鹗秋空横。",
      "岂容久屈簿领下，天道始塞终当亨。",
      "文章期君归黼黻，借问报政何时成？"
    ]
  },
  {
    "id": "e647d10f1e4c4f0c1e59a59a7e8d3749",
    "title": "送证上人住持道场",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "緌公昔年住宝坊，龙象蹴踏腾毫芒。",
      "袈裟曾侍玉座旁，万众阛听讲仁王。",
      "弟子如云来四方，朝钟暮鼓鸣高堂。",
      "西归葱岭今几霜，钵传昙师道弥昌。",
      "丛林主教遇圣皇，紫衣朝阙随班行。",
      "上人继吐三叶芳，衲中长系摩尼苍。",
      "人间万念俱已忘，独好游戏谈文章。",
      "我来京师寄禅房，每邀看月开修廊。",
      "手横蝇拂坐绳床，竹间风吹煮茗香。",
      "侍僮触屏睡欲僵，高殿宿鸟惊琅珰。",
      "诗成金磬韵尚扬，清才未必惭支汤。",
      "有时夜剪园韭尝，灯悬西斋雨浪浪。",
      "人生聚散不可常，翩然东游主道场。",
      "道场乃在云水乡，碧澜堂前去路长。",
      "江湖寒缩蛟蜃藏，枫桕正赤橙柑黄。",
      "烟销日出闻渔榔，洲渚宛转山低昂。",
      "萧然瓶锡随经囊，留宿肯恋林中桑。",
      "兵余莫嗟梵宇荒，胜景未逐楼台亡。",
      "寺门无人闭夕阳，芋栗收作山中粮。",
      "好说千偈恢禅纲，麾斥佛祖谁敢当。",
      "我方无用糜太仓，叨逐剑佩趋明光。",
      "醉歌欲觅玄真狂，怀恩未得寻归航。",
      "明朝举首空相望，云飞笠泽天茫茫。"
    ]
  },
  {
    "id": "e647d10f1e4c4f0cd49a35a00e7a5f33",
    "title": "唐昭宗赐钱武肃王铁券歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "妖儿初下含元殿，天子仍居少阳院。",
      "诸藩从此拥连城，朝贡皆停事攻战。",
      "岐王已去梁王来，长安宫阙生蒿莱。",
      "天目山前异人出，金戈双举风烟开。",
      "罗平恶鸟啼初起，犀弩三千射潮水。",
      "归来父老拜旌旗，酾酒槌牛宴乡里。",
      "击裘骏马骄春风，锦袍玉带真英雄。",
      "诏书特赐誓终始，黄金缕字旌殊功。",
      "虎符龙节彤弓矢，后嗣犹令赦三死。",
      "尽言恩宠冠当时，天府丹书未逾此。",
      "摩娑旧物四百年，古色满面凝苍烟。",
      "天祐宰相署名在，寻文再读心茫然。",
      "古来保族须忠节，受此几人还覆灭。",
      "王家勋业至今传，不在区区一方铁。",
      "人生富贵知几时，泰山作砺徒相期。",
      "行人曾过表忠观，风雨断藓埋残碑。"
    ]
  },
  {
    "id": "e647d10f1e4c4f0cb232102cff71b185",
    "title": "穆陵行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "楼船载国沉海水，金槌昼入三泉里。",
      "空中玉马不闻嘶，日落寝园秋色起。",
      "鱼灯夜灭随户开，弓剑已出空幽台。",
      "髡胡暗识宝气尽，六陵松柏悲风来。",
      "玉颅深注驼酥酒，误比戎王月支首。",
      "百年帝魄泣穹庐，醉骨饮冤愁不朽。",
      "幸逢中国真龙飞，一函雨露江南归。",
      "环佩重游故山月，冬青树死遗民非。",
      "千秋谁解锢南山，世运兴亡覆掌间。",
      "起辇谷前马蹄散，白草无人浇麦饭。"
    ]
  },
  {
    "id": "e647d10f1e4c4f0cf6e7d0923691560f",
    "title": "题美人对镜图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "晓院鹿卢鸣露井，玉人梦断梨云冷。",
      "起开妆閤笑窥奁，月里分明见娥影。",
      "白对犹怜况主家，春风一面恼肠花。",
      "何由铸入青铜内，不遣秋霜换娥翠。"
    ]
  },
  {
    "id": "e647d10f1e4c4f0c283349dd866ca2dc",
    "title": "客舍雨中听江卿吹箫",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "客中久不闻丝竹，此夕逢君吹紫玉。",
      "断猿哀雁总惊啼，我亦无端泪相续。",
      "数声袅袅复呜呜，散入寒云细欲无。",
      "愁望洞庭空落木，梦游秦苑总荒芜。",
      "曲中识诉君心苦，不道人听更凄楚。",
      "关山灯下叹羁臣，江浦舟中泣嫠妇。",
      "忆昨阊门费酒赀，玉人邀坐弄参差。",
      "彩霞深院花开处，明月高楼鹤去时。",
      "如今忽在他乡外，风雨寒窗两憔悴。",
      "恨无百斛金陵春，同上凤凰台上醉。",
      "始知嶰谷枯篁枝，中有人间无限悲。",
      "愿君袖归挂高壁，莫更相逢容易吹。"
    ]
  },
  {
    "id": "e647d10f1e4c4f0c08347deec2599aa1",
    "title": "咏苑中秦吉了",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "不独能言异凡鸟，最爱佳名呼吉了。",
      "雕笼几度学鸡鸣，惊起烟花六宫晓。",
      "驾来别院未知迎，先听遥呼万岁声。",
      "愿把春风一杯酒，从今莫听上林莺。"
    ]
  },
  {
    "id": "e647d10f1e4c4f0c0d9b6acfd15f4850",
    "title": "夏圭风雪归庄图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江云粘波晚模糊，青山忽失如亡逋。乾坤莹净冰作壶，春意散入千林枯。",
      "野桥古渡行人无，清响瑟索鸣残芦。江天万里一老夫，短蓑如蚁舟如凫。",
      "鱼寒入泥不上窳，归来远识渔村孤。柴门夜叩闻犬呼，径竹压折谁相扶。",
      "山妻自炊稚子沽，不羡炙肉围红炉。嗟余客游岁屡徂，诗囊随驴走髯奴。",
      "长安何处觅酒徒，飞花扑头帽不乌。旅舍无梦还江湖，惭对《风雪归庄图》。"
    ]
  },
  {
    "id": "e647d10f1e4c4f0ccb2c1a0984f90a77",
    "title": "夜闻谢太史诵李杜诗",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "前歌《蜀道难》，后歌《逼仄行》。",
      "商声激烈出破屋，林鸟夜起邻人惊。",
      "我愁寂寞正欲眠，听此起坐心茫然。",
      "高歌隔舍与相和，双泪迸落青灯前。",
      "李供奉，杜拾遗，当时流落俱堪悲。",
      "严公欲杀力士怒，白首江海长忧饥。",
      "二子高才且如此，君今与我将何为？"
    ]
  },
  {
    "id": "e647d10f1e4c4f0ce848a15a4058d761",
    "title": "赠金华隐者",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "我闻名山洞府三十六，一一灵迹纪真箓。金华秀出向东南，远胜阳明与勾曲。",
      "楼台缥缈开烟霞，天帝赐与神仙家。灵源有路不可入，但见几片流出云中花。",
      "子房之师赤松子，三千年前亦居此。飞行恍惚谁解寻，漫说至今犹不死。",
      "松花酒熟何处游，瑶草自绿春岩幽。群羊卧地散如石，老鹿耕田驯似牛。",
      "闻有隐君子，乃是学仙者。自从入山中，不曾到山下。",
      "世人莫知其姓名，以山呼之不敢轻。樵夫忽见苦未识，识疑便是黄初平。",
      "嗟我胡为在尘网，远望高峰若天壤。茯苓夜煮倘许飧，铁杖来敲石门响。"
    ]
  },
  {
    "id": "e647d10f1e4c4f0ce53598c96277717d",
    "title": "夜宿太庙斋宫",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "乌散庙堧空，清香肃赪宫。",
      "太常斋禁密，列祖享仪崇。",
      "井叩铜瓶月，墀鸣玉佩风。",
      "听钟候车驾，庭燎已烔烔。"
    ]
  },
  {
    "id": "e647d10f1e4c4f0c28f65fa378b4fde8",
    "title": "宿蟾公房",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "一禽不鸣深树烟，明月下照高僧禅。",
      "独开西阁咏清夜，秋河欲堕山苍然。"
    ]
  },
  {
    "id": "e647d10f1e4c4f0c53c118828f8f1e4b",
    "title": "送李使君镇海昌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "海风千里卷双旌，按辔初闻属部清。",
      "人杂岛夷争午市，潮随山雨入秋城。",
      "鸣狐不近睢阳庙，突骑犹屯广利营。",
      "肯扫帐中容我辞，夜深燃烛卧谈兵。"
    ]
  },
  {
    "id": "e647d10f1e4c4f0c1238611875bd2090",
    "title": "送任兵曹赴边",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "少年耻着惠文冠，幕下时时把剑看。",
      "官烛未销鸡送晓，军笳忽动马嘶寒。",
      "关连远树征途迥，塞接霜芜战地宽。",
      "见说长平门下客，奇材唯有一任安。"
    ]
  },
  {
    "id": "e647d10f1e4c4f0c81a2ddd1573c5883",
    "title": "与侄常游东庵",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "水树围庵绿几层，阴中敲户昼登登。",
      "十年重到犹为客，半日才闲且访僧。",
      "旧履尘生趺后席，乱幡风纮供余灯。",
      "高斋对作忘言坐，此事堪怜汝亦能。"
    ]
  },
  {
    "id": "e647d10f1e4c4f0c25b8fb4b0dd12405",
    "title": "谢周四秀才送酒",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "不忍醒愁只欲眠，几日花发自江边。",
      "欲沽百钱未易得，忽送一壶真可怜。",
      "梳头好鸟语窗下，洗盏流水到门前。",
      "今朝得醉已无恨，不使春光空一年。"
    ]
  },
  {
    "id": "e647d10f1e4c4f0c1a0bd38fcd38c9a3",
    "title": "观军装十咏·箭",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "流星逐飞羽，镞利能穿札。",
      "三发定边归，箙中休满插。"
    ]
  },
  {
    "id": "e647d10f1e4c4f0cb86044a05f9bac45",
    "title": "观军装十咏·矛",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "画干似蛇长，谁论半段璟。",
      "日斜亲斗罢，高宴卓沙场。"
    ]
  },
  {
    "id": "e647d10f1e4c4f0c5c2660eae3cdab53",
    "title": "渊源堂夜饮",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "悬灯照清夜，叶落堂下雨。",
      "客醉已无言，秋蛩自相语。"
    ]
  },
  {
    "id": "e647d10f1e4c4f0c1fe28d87e13fff2a",
    "title": "雨中过玉遮山二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "松头急风回，飞雨不到面。",
      "何处豁清愁，千山一人见。"
    ]
  },
  {
    "id": "e647d10f1e4c4f0c1fe28d87d18bc41a",
    "title": "雨中过玉遮山二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "寻钟入苍茫，一涧复一崦。",
      "落叶去方深，山扉雨中掩。"
    ]
  },
  {
    "id": "e647d10f1e4c4f0c5f76015efc0fd68f",
    "title": "山中春晓听鸟声",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "子规啼罢百舌鸣，东窗卧听无数声。",
      "山空人静响更切，月落杏花天未明。"
    ]
  },
  {
    "id": "e647d10f1e4c4f0c747e9957f9fa94c3",
    "title": "送刘将军",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "朔风吹沙复吹雪，笑解吴钩初欲别。",
      "酒酣击筑和悲歌，将军出关车骑多。"
    ]
  },
  {
    "id": "e647d10f1e4c4f0ca950152b4950dc07",
    "title": "次韵春日谩兴四首奉酬外舅达翁其二",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "水边帘幕远笼花，游女时时出浣纱。",
      "记得横塘沽酒处，画船明月载瑟琶。"
    ]
  },
  {
    "id": "e647d10f1e4c4f0c077613777cc7de81",
    "title": "白傅湓浦图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "相逢沦落总天涯，舟泊湓江近荻花。",
      "逐客青衫自多泪，伤心不用怨瑟琶。"
    ]
  },
  {
    "id": "e647d10f1e4c4f0cac7ffc94e4b4ac86",
    "title": "过北塘道中四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "未得看春愁不禁，此日聊复试幽寻。",
      "行人入村花宛宛，吠犬隔水树深深。"
    ]
  },
  {
    "id": "e647d10f1e4c4f0cac7ffc94d9ae8768",
    "title": "过北塘道中四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "若欲看春春色稀，乱后何处有芳菲。",
      "晚莺啼歇野寂寂，双树溪边人独归。"
    ]
  },
  {
    "id": "e647d10f1e4c4f0cac7ffc9425bc5cde",
    "title": "过北塘道中四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "渺渺一径两陂间，杨柳初发水潺缓。",
      "惊鱼忽散人影尽，啼鸟时来春意闲。"
    ]
  },
  {
    "id": "e647d10f1e4c4f0c4f3520c03ea2867d",
    "title": "看梅漫成三首其一",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江草初生江水流，便觉春色恼人愁。",
      "雪晴家家扣门去，不见梅花应不休。"
    ]
  },
  {
    "id": "e647d10f1e4c4f0cebae644d79f9907a",
    "title": "李夫人歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "延年罢歌少翁望，兰芬凄凄销复帐。临殁最难忘，欷歔不相向。",
      "陈杯觞，列灯火。是耶非，幄中坐。新宫漏残星欲堕。"
    ]
  },
  {
    "id": "e647d10f1e4c4f0c30bbd82734358e41",
    "title": "宛转行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "宛转复宛转，宛转日几回。",
      "君肠鹿卢断，我肠车轮摧。"
    ]
  },
  {
    "id": "e647d10f1e4c4f0ca3487de5517a7794",
    "title": "塞下曲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "日落五原塞，萧条亭堠空。",
      "汉家讨狂虏，籍役满山东。",
      "去年出飞狐，今年出云中。",
      "得地不足耕，杀人以为功。",
      "登高望衰草，感叹意何穷。"
    ]
  },
  {
    "id": "e647d10f1e4c4f0c76e78057dde104f3",
    "title": "罗敷行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "陌上三月时，柔桑多绿枝。",
      "携筐行采叶，日暮畏蚕饥。",
      "君来驻车马，相逢在桑下。",
      "谩说同心言，不是知音者。",
      "君贵多辉光，妾贱无红妆。",
      "自信田间妇，难从天上郎。",
      "长安画楼宇，无限如花女。",
      "使君当早归，莫共罗敷语。"
    ]
  },
  {
    "id": "e647d10f1e4c4f0c70b7f910a6de137d",
    "title": "堂上歌行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "堂上歌，歌南山，主人为欢仰客颜。翠帷夜卷出两鬟，移尊更饮花树间。",
      "花树间，有明月。客不醉，歌不歇。"
    ]
  },
  {
    "id": "e647d10f1e4c4f0c029589968ebecfb6",
    "title": "陇头水",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "人间何处无流水，偏到陇头愁入耳。",
      "夜杂羌歌明月中，秋惊汉梦空山里。",
      "陇阪崎岖九回折，声随到处长呜咽。",
      "欲照愁颜畏水浑，前军曾洗金创血。",
      "回头千里是长安，征人泪枯流不干。"
    ]
  },
  {
    "id": "e647d10f1e4c4f0ca16bb56914ff0b6a",
    "title": "鸡鸣歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "北斗城头北斗低，万家梦破一声鸡。马蹄踏踏车辘辘，阙下连趋市中逐。",
      "雄鸡安得噤尔声，利名少息世上争，漫漫夜长人不惊。"
    ]
  },
  {
    "id": "e647d10f1e4c4f0ce98327d5c979c68a",
    "title": "征妇怨",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "良人不愿封侯印，虎符远发当番阵。",
      "几夜春闺恶梦多，竟得将军军覆信。",
      "身没犹存旧战衣，东家火伴为收归。",
      "妾生不识边庭路，寻骨何由到武威。",
      "纸幡剪得招魂去，只向当时送行处。"
    ]
  },
  {
    "id": "e647d10f1e4c4f0c43bfe0a2f0bcd616",
    "title": "襄阳乐",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "门前黄柳鸦雏宿，罗幌低垂婢擎烛。",
      "悬珰结佩略妆成，日莫相邀汉江曲。",
      "水静花寒月小明，舟中楼上斗歌声。",
      "肠断年年大堤路，南商行过北商行。"
    ]
  },
  {
    "id": "e647d10f1e4c4f0c6178ef4c6cdbe7f7",
    "title": "悲歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "征途险巇，人乏马饥。贫少不如富老，美游不如恶归。",
      "浮云随风，零乱四野。仰天悲歌，泣数行下。"
    ]
  },
  {
    "id": "e647d10f1e4c4f0cbea2d994987d38aa",
    "title": "楚妃叹",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "章华台前楚江水，月色堕烟乌欲起。",
      "六宫不敢解罗衣，猎火照山君未归。"
    ]
  },
  {
    "id": "e647d10f1e4c4f0cec35d22de4df9830",
    "title": "江南意",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "妾本南国姝，父母爱如珠。",
      "貌岂惭明镜，身才称短襦。",
      "学成采莲唱，晓出横塘上。",
      "舟小复身轻，随风两摇荡。",
      "归时曲岸傍，恰见贵游郎。",
      "辍歌欲转棹，花浅不堪藏。",
      "将嗔却成哂，相问那能隐。",
      "虽怜郎意深，终嫌妾家近。",
      "回首各盈盈，南湖月又生。",
      "烟波三十里，都是断肠情。"
    ]
  },
  {
    "id": "e647d10f1e4c4f0c8484d191982691c5",
    "title": "白頠词二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "白頠出自吴女工，著来色与素体同。舞时偏向江渚宫，长袖拂起微有风。",
      "觞催管促四座中，揽裾徘徊惨曲终，玉阶夜寒零露浓。"
    ]
  },
  {
    "id": "e647d10f1e4c4f0c8484d19101026de4",
    "title": "白頠词二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "出后阁，临前楹，舞衣皎皎洁且轻。飘如白云向空行，回腰流目君已倾。",
      "华灯吐焰欺月明，喧哗不闻遗佩声。茱萸实，红兰叶。",
      "千秋欢乐长如此，妾身得向君前死。"
    ]
  },
  {
    "id": "e647d10f1e4c4f0c2b953ad49c31f9ff",
    "title": "燕燕于飞",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "燕燕何处飞，相见江南路。",
      "蘋香细雨春，柳色芳烟暮。",
      "才从箔外归，复向舟前度。",
      "莫入未央宫，身轻有人妒。"
    ]
  },
  {
    "id": "e647d10f1e4c4f0c5e066b8947057941",
    "title": "浮游花",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "宛宛庭中花，狂风忽吹去无涯。上入逍遥之云天，下没惨淡之泥沙。",
      "开落本同何足叹，升沉偶异自堪嗟。"
    ]
  },
  {
    "id": "e647d10f1e4c4f0c76d106e0ffc2ce63",
    "title": "野田行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "白杨树下谁家坟，火烧野草碑无文。",
      "路傍尚卧双石马，行人指是故将军。",
      "当时发卒开阴宅，千车送葬城南陌。",
      "子孙今去野人来，高处牧羊低种麦。",
      "平生意气安在哉，棘丛暮雨棠梨开。",
      "百年富贵何足恃，雍门之琴良可哀。"
    ]
  },
  {
    "id": "e647d10f1e4c4f0c833137b8cef65d83",
    "title": "邯郸才人嫁为厮养卒妇",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "妾能擪赵瑟，旧得君王眷。",
      "更衣直夜房，侍酒登春殿。",
      "出宫非故颜，里妇犹相羡。",
      "丛台罢往梦，破屋流萤见。",
      "末路多若斯，纷纷贵成贱。"
    ]
  },
  {
    "id": "e647d10f1e4c4f0ce038eb73a5f00e5f",
    "title": "筑城词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "去年筑城卒，霜压城下骨。今年筑城人，汗洒城下尘。",
      "大家举杵莫住手，城高不用官军守。"
    ]
  },
  {
    "id": "e647d10f1e4c4f0c5fdd03c7ea405eb3",
    "title": "秦筝曲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "娇弦细语发砑罗，臂动玉钏鸣相和。关云陇月愁思多。",
      "愁思多，听此曲。停蜀琴，罢燕筑。"
    ]
  },
  {
    "id": "e647d10f1e4c4f0cd51141b4976ff6a6",
    "title": "春江花月夜",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "皓月金波满，奇花玉树新。",
      "浮辉与流艳，并弄一江春。",
      "还持谁可比，结绮阁中人。"
    ]
  },
  {
    "id": "e647d10f1e4c4f0cbf2916fdc118fe50",
    "title": "寒夜吟",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "月下冻痕生绿井，隔林霜片飞无影。",
      "树枝风息转迎寒，愁人如鸟栖未安。",
      "夜短夜长应独觉，荧荧残烛呜呜角。"
    ]
  },
  {
    "id": "e647d10f1e4c4f0c8a8e8a4a27c8d1b7",
    "title": "小长干曲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "郎采菱叶尖，妾采荷叶圆。",
      "石城愁日暮，各自拨归船。"
    ]
  },
  {
    "id": "e647d10f1e4c4f0cf195a8d2e47712d9",
    "title": "废宅行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "鸣珂坊里将军第，列戟齐收朱户闭。",
      "里媪逢人说旧时，有庐被夺广园池。",
      "今年没入官为主，散尽堂中义宅儿。",
      "厨烟久断无粱肉，群鼠饥来入邻屋。",
      "官封未与别人居，日日闲苔雨添绿。",
      "曲阁深沉接后房，画屏生色暗无光。",
      "寻常不敢偷窥处，守卒时来拾坠珰。",
      "春风多少奇花树，又有豪家移得去。"
    ]
  },
  {
    "id": "e647d10f1e4c4f0ce62ea25f8268c719",
    "title": "青楼怨",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "浴金熏炉镂玉奁，兰香今夜为君添。",
      "乌栖黄昏乌起曙，才见道来还道去。"
    ]
  },
  {
    "id": "e647d10f1e4c4f0cd3314470bc665e5f",
    "title": "捕鱼词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "后网初沉前网起，夫妇生来业淘水。",
      "忽惊网重力难牵，打得长鱼满船喜。",
      "不教持卖去南津，且向江头祭水神。",
      "愿得年年神作主，无事全家卧烟雨。",
      "不论城中鱼贵贱，换得酒归侬不怨。"
    ]
  },
  {
    "id": "e647d10f1e4c4f0c04d1a40871550658",
    "title": "射鸭词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "射鸭去，清江曙。射鸭返，回塘晚。秋菱叶烂烟雨晴，鸭群未下媒先鸣。",
      "草翳低遮竹弓彀，水冷田空鸭多瘦。行舟莫来使鸭惊，得食忘猜正相斗。",
      "觜唼唼，毛炜炜，潜机一发那得知。"
    ]
  },
  {
    "id": "e647d10f1e4c4f0cf8a9a5e69686eadc",
    "title": "伐木词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "竹担挑多两肩赤，砺斧时寻涧边石。",
      "老夫气力秋渐衰，易斫喜有枯林枝。",
      "白云无人暗空谷，远声丁丁如啄木。",
      "暮归待伴不独行，前途虎多荆棘生。",
      "长年不曾到城府，闻比山中路尤阻。"
    ]
  },
  {
    "id": "e647d10f1e4c4f0c889215b6a62f4686",
    "title": "打麦词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "雉雏高飞夏风暖，行割黄云随手断。",
      "疏茎短若牛尾垂，去冬无雪不相疑。",
      "场头负归日色白，穗落连枷声拍拍。",
      "呼儿打晒当及晴，雨来怕有飞蛾生。",
      "卧驱鸟雀非爱惜，明年好收从尔食。"
    ]
  },
  {
    "id": "e647d10f1e4c4f0cf1bc389c9226ecbc",
    "title": "采茶词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "雷过溪山碧云暖，幽丛半吐枪旗短。",
      "银钗女儿相应歌，筐中摘得谁最多？",
      "归来清香犹在手，高品先将呈太守。",
      "竹炉新焙未得尝，笼盛贩与湖南商。",
      "山家不解种禾黍，衣食年年在春雨。"
    ]
  },
  {
    "id": "e647d10f1e4c4f0c2d32b9716db66517",
    "title": "卖花词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "绿盆小树枝枝好，花比人家别开早。",
      "陌头担得春风行，美人出帘闻叫声。",
      "移去莫愁花不活，卖与还传种花诀。",
      "余香满路日暮归，犹有蜂蝶相随飞。",
      "买花朱门几回改，不如担上花长在。"
    ]
  },
  {
    "id": "e647d10f1e4c4f0cdd949ecb26fb87a5",
    "title": "惜花叹",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "惜花不是爱花娇，赖得花开伴寂寥。",
      "树树长悬铃索护，丛丛频引鹿卢浇。",
      "几回欲折花枝嗅，心恐花伤复停手。",
      "每来花下每题诗，不到花前不持酒。",
      "准拟看花直尽春，春今未尽已愁人。",
      "才留片萼依前砌，全落千英过别邻。",
      "懊恼园中妒花女，画幡不禁狂风雨。",
      "流水残香一夜空，黄鹂魂断无言语。",
      "纵有星星在藓衣，拾来已觉损光辉。",
      "只应独背东窗卧，梦里相随高下飞。"
    ]
  },
  {
    "id": "e647d10f1e4c4f0c9539c58cf5710154",
    "title": "田家行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "草茫茫，水汩汩。上田芜，下田没。中田有禾穗不长，狼藉只供凫雁粮。",
      "雨中摘归半生湿，新妇舂炊儿夜泣。"
    ]
  },
  {
    "id": "e647d10f1e4c4f0c148da025aa1e3e62",
    "title": "忆远曲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "扬子津头风色起，郎帆一开三百里。",
      "江桥水栅多酒垆，女儿解歌山鹧鸪。",
      "武昌西上巴陵道，闻郎处处经过好。",
      "樱桃熟时郎不归，客中谁为缝春衣。",
      "陌头空问琵琶卜，欲归不归在郎足。",
      "郎心重利轻风波，在家日少行路多。",
      "妾今能使乌头白，不能使郎休作客。"
    ]
  },
  {
    "id": "e647d10f1e4c4f0c97b8929ba53085be",
    "title": "金井怨",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "照水羞见影，汲水嫌手冷。",
      "闲立梧桐阴，乌啼秋夜永。"
    ]
  },
  {
    "id": "e647d10f1e4c4f0c05cc03b805ba82fd",
    "title": "里巫行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "里人有病不饮药，神君一来疫鬼却。",
      "走迎老巫夜降神，白杨赤鲤纵横陈。",
      "男女殷勤案前拜，家贫无肴神勿怪。",
      "老巫击鼓舞且歌，纸钱索索阴风多。",
      "巫言汝寿当止此，神念汝虔赊汝死。",
      "送神上马巫出门，家人登屋啼招魂。"
    ]
  },
  {
    "id": "e647d10f1e4c4f0c21efc71f947cbc61",
    "title": "主客行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "主人楚歌客楚舞，落日黄云雁声苦。笑拂腰间宝剑光，美人满堂色如土。",
      "大儿北海人中奇，小儿能读曹娥碑。相逢且莫叹贫贱，但愿有酒无别离。",
      "君不见平原墓上生秋草，国士无穷道傍老。"
    ]
  },
  {
    "id": "e647d10f1e4c4f0c50a17aeaec2a7602",
    "title": "春夜词",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "杏烟湿鬓秋千下，银蜡光寒曲屏画。",
      "数漏闲过每睡时，月明微见堕游丝。",
      "欲归自踏娉婷影，风动玉钗花亦冷。",
      "屋贮娇愁锁幔纱，青丝嘶骑醉谁家。",
      "管弦不动空台榭，梦与乌衣语中夜。"
    ]
  },
  {
    "id": "e647d10f1e4c4f0c5b32ba0a662343b7",
    "title": "新弦曲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "旧弦解，新弦张，冰丝牵愁六尺长。宽急频从指边听，金雁参差移不定。",
      "新弦响高调勿促，不如旧弦弹已熟。怜新厌旧妾恨深，为君试奏《白头吟》。",
      "他日愁如旧弦弃，泣向罗裙带头系。"
    ]
  },
  {
    "id": "e647d10f1e4c4f0cb8edc2a3f89d0c39",
    "title": "闻长枪兵至出越城夜投龛山",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "列藩遏戎乱，驻钺实此州。",
      "如何杀大将，王师自相仇。",
      "我来乱始定，城郭气尚愁。",
      "又闻有邻兵，仓卒岂敢留。",
      "促还出西门，天寒绝行甗。",
      "古戍暗雨雪，旌旗暮悠悠。",
      "野屋闭不守，泽田弃谁收。",
      "居人且奔逃，游子安得休。",
      "逶迤苍山去，泱漭玄云浮。",
      "人虎争夜行，风榛啸岩幽。",
      "我徒戒相亲，一失未易求。",
      "饥拾谷口栗，寒烧涧中槱。",
      "神迷路多迂，再宿达海陬。",
      "虽尝登顿劳，幸免迫辱忧。",
      "圣尼畏于匡，嗟我敢有尤。",
      "但惭去越早，不遂名山游。"
    ]
  },
  {
    "id": "e647d10f1e4c4f0cf925f141b91730d3",
    "title": "登凤凰山寻故宫遗迹",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "兹山势将飞，宫殿压其上。",
      "江潮正东来，朝夕似奔向。",
      "当时结构意，欲敌汴都壮。",
      "我来百年后，紫气愁不王。",
      "乌啼璧门空，落叶满阴障。",
      "风悲度遗乐，树古罗严仗。",
      "行人悼降王，故老怨奸相。",
      "苍天何悠悠，未得问兴丧。",
      "世运今复衰，凄凉一回望。"
    ]
  },
  {
    "id": "e647d10f1e4c4f0c40c0991d659306f9",
    "title": "转应词二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "双燕双燕，去岁今年相见。往来东舍西家，衔得泥中落花。",
      "花落花落，又在暮寒池阁。"
    ]
  },
  {
    "id": "e647d10f1e4c4f0c40c0991d6f58a54c",
    "title": "转应词二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "疏雨疏雨，绿满慎芜洲渚。江南相忆故人，远水遥山暮春。",
      "春暮春暮，风急画船难渡。"
    ]
  },
  {
    "id": "e647d10f1e4c4f0c2b69f6cee3d766bc",
    "title": "过奉口战场",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "路回荒山开，如出古塞门。",
      "惊沙四边起，寒日惨欲昏。",
      "上有饥鸢声，下有枯蓬根。",
      "白骨横马前，贵贱宁复论。",
      "不知将军谁，此地昔战奔。",
      "我欲问路人，前行尽空村。",
      "登高望废垒，鬼结愁云屯。",
      "当时十万师，覆没能几存。",
      "应有独老翁，来此哭子孙。",
      "年来未休兵，强弱事并吞。",
      "功名竟谁成，杀人遍乾坤。",
      "愧无拯乱术，伫立空伤魂。"
    ]
  },
  {
    "id": "e647d10f1e4c4f0cc9eb1271687975ce",
    "title": "感旧酬宋军咨见寄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "我酒且缓倾，听君放歌行。君歌意何苦，慷慨陈平生。",
      "少为斗鸡儿，鲜裘夺春明。走马出飞弹，撇捩夸身轻。",
      "气服诸侠徒，不倚父与兄。落花锦坊南，美人理妆迎。",
      "绿云晚不度，楼上鸣瑶筝。酒酣迸五木，脱帽呼输赢。",
      "及壮家已破，狂游耻无成。太白犯紫微，三辰晦光精。",
      "金镜偶沦照，干戈起纷争。中原未失鹿，东海方横鲸。",
      "遂寻鬼谷师，从之学言兵。石室得《阴符》，龙虎随权衡。",
      "业成事燕将，远戍三关营。岩谷雨雪霏，哀兽常夜鸣。",
      "抚剑起流涕，军中未知名。奇勋竟难图，回临石头城。",
      "石头何壮哉，山盘大江横。黄旗想王气，玉树闻歌声。",
      "晚登临沧观，恻怆怀古情。览时识祸机，不因忆莼羹。",
      "飘然别戎府，震泽还东征。归来访乡闾，乱余掩蓬荆。",
      "旧宅人已改，荒池泉尚清。瘦妻倚寒机，正叹伊威盈。",
      "从兹谢行役，闲园事躬耕。懒求荐辟书，傲然揖公卿。",
      "衰蕙吊蟋蟀，柔桑唤鹂鹒。闭门节屡变，壮魄空潜惊。",
      "昔同徒步人，十年拥麾旌。鸿毛独未顺，蹭蹬违霄程。",
      "知音竟为谁，四海嗟茕茕。齐竽不解奏，楚璞何由呈。",
      "顾余虽腐儒，当年亦峥嵘。小将说诸侯，捧盘定从盟。",
      "大欲千万乘，献策登蓬瀛。洪澜阻川途，浮云蔽天京。",
      "终焉困泽畔，日暮吟蓠蘅。贱贫此时居，复与丧乱并。",
      "何殊九月中，严霜折枯茎。颇闻君子心，道穷贵益贞。",
      "己志不获施，安用轩裳荣。今晨喜逢君，有壶对前楹。",
      "风日初澹沲，樱桃作繁英。适意不一醉，屑屑徒悲萦。",
      "达人若相遇，大笑绝冠缨。"
    ]
  },
  {
    "id": "e647d10f1e4c4f0ce4ea9755905f07ae",
    "title": "答衍师见赠",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "衍师本儒生，眉骨甚疏峭。轩然出人群，快若击霜鹞。",
      "早尝垂长绅，挟册诵周邵。欲陈兴坏端，往应乞言诏。",
      "乾纲会中颓，四海起攘剽。仰头望天扃，氛祲匿羲曜。",
      "蕃邦日寻兵，纁玉罢朝頫。木颠岂绳维，长往遂沦耀。",
      "披缁别家人，欲挽首屡掉。超哉休远徒，高躅愿追绍。",
      "初来北城刹，驻锡问宗要。相逢共宵哦，篝火树间照。",
      "篇成出叩钵，锋疾惊楚僄。我或劝之冠，不答但长笑。",
      "留连忽中离，名山赴佳召。颇知此行乐，夙志酬历眺。",
      "吴峰戴襆登，楚水投文吊。江秋雨鸣濑，海曙霞发峤。",
      "灵奇务穷搜，不惮蹑遐徼。东归始安禅，幽谷斩蓬藋。",
      "坐敷云中衾，薜屋一涧缭。前年逐戎旃，野出事田獠。",
      "是时阴飙作，山黑卷狂烧。不畏猛虎过，车宿傍枫庙。",
      "闻师隔烟岭，无寐听猿叫。晨兴雪满壑，衣湿寒木燎。",
      "空林断樵踪，兀兀见来轿。相邀至岩扉，山竹穿叫条。",
      "深房煮山药，干叶焰风铫。顿释行旅颜，瓢绿欣饮釂。",
      "促还不能淹，喧寂叹殊调。迩来竟何成，三十匪年少。",
      "恨无关弧力，结束从嫖姚。闲坊借书披，危坐似持钓。",
      "行忧釜见夺，谒恐冠遭溺。逢人戒谈时，涩缩刀在鞘。",
      "军鼙五月急，市闭无贱粜。壮气渐欲磨，妻孥困缠绕。",
      "堂筵宾履疏，暑夕行熠耀。师来赠长句，有誉无鄙诮。",
      "组章眩芬涘，金奏聆要眇。据梧起豪诵，心疢浑可疗。",
      "回顾平生吟，真咽蚯蚓窍。上天宰玄化，乱治方叵料。",
      "性命如穷鳞，倘或脱罾蘖。卜居计已决，不待龟灼燋。",
      "过湖就稻蟹，静处容不肖。安能效群女，倚恃斗妍妙。",
      "泳风或鸣桡，耕月还荷。师当重见寻，东皋一舒啸。"
    ]
  },
  {
    "id": "e647d10f1e4c4f0cf6d44f4224aee326",
    "title": "春日怀十友诗余司马尧臣",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "列戟卫严关，应无休沐暇。",
      "群英罢追游，余香掩空榭。",
      "飞花北郭晚，华月南园夜。",
      "清景不能同，蹉跎恐年谢。"
    ]
  },
  {
    "id": "e647d10f1e4c4f0cf6d44f427c74d9e5",
    "title": "春日怀十友诗余司马尧臣",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "看花西涧寺，忆子昔同行。",
      "兰入华觞气，波泛绿琴声。",
      "兹欢随节逝，离恨坐相婴。",
      "安得重联骑，射雉出东城。"
    ]
  },
  {
    "id": "e647d10f1e4c4f0cf6d44f4285b52c64",
    "title": "春日怀十友诗余司马尧臣",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "徂春易为感，复此栖孤寂。",
      "莺啼远林雨，怅望乡园隔。",
      "客舍换衣晨，僧斋听钟夕。",
      "知君思正纷，杂英共如积。"
    ]
  },
  {
    "id": "e647d10f1e4c4f0cf6d44f427f88de17",
    "title": "春日怀十友诗余司马尧臣",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "共此一里居，谁令阻良觌。",
      "惆怅步芳园，山樱还独摘。",
      "风含驻花意，雨散流池迹。",
      "尊酒不来同，兹晨端可惜。"
    ]
  },
  {
    "id": "e647d10f1e4c4f0c05e82fc6d9be1794",
    "title": "雪夜怀周著作",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "灯照竹林雪，寝斋寒更空。",
      "窗间成独坐，遥想故人同。",
      "不有孤吟兴，宁度此宵中。"
    ]
  },
  {
    "id": "e647d10f1e4c4f0c3ac6037f2778232a",
    "title": "登西城门",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "登城望神州，风尘暗淮楚。",
      "江山带睥睨，烽火接楼橹。",
      "并吞何时休，百骨易寸土。",
      "向来禾黍地，雨露长榛莽。",
      "不见征战场，那知边人苦。",
      "马惊西风笳，鸟散落日鼓。",
      "呜呜城下水，流恨自今古。"
    ]
  },
  {
    "id": "e647d10f1e4c4f0c4f96c8971d7ad0f2",
    "title": "宿幻住栖云堂",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "窗白鸟声晓，残钟度溪水。",
      "此时幽梦回，独在空山里。",
      "松岩留佛灯，叶地响僧履。",
      "余心方正寂，无使群动起。"
    ]
  },
  {
    "id": "e647d10f1e4c4f0c659c69971442238c",
    "title": "赋永上人纸帐",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "剡藤裁素帱，坐使诸尘隔。",
      "冬室自生温，寒窗屡更白。",
      "不随直省被，长覆栖禅箦。",
      "思曾雪夜时，宿伴山中客。"
    ]
  },
  {
    "id": "e647d10f1e4c4f0c88818ccb6a4bded5",
    "title": "陈氏秋容轩",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "西郊莽迢递，川树凝烟景。",
      "雨过落红蕖，斜阳半江冷。",
      "蝉鸣山欲暗，雁去天逾永。",
      "孤客对萧条，应知镜中影。"
    ]
  },
  {
    "id": "e647d10f1e4c4f0cfffdb9ba7d973b62",
    "title": "月林清影",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "疏林逗明月，散乱成清影。",
      "流藻舞波寒，惊虬翔壑冷。",
      "云来稍欲翳，风动纷难整。",
      "圆魄忽西倾，愁看堕空境。"
    ]
  },
  {
    "id": "e647d10f1e4c4f0c1a71490d990f0979",
    "title": "闻钟",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "迢迢烟际发，隐隐岩中应。",
      "初来觉寺遥，乍歇看山暝。",
      "惆怅未眠人，空斋几回听。"
    ]
  },
  {
    "id": "e647d10f1e4c4f0cb03d98924913131b",
    "title": "醉归夜醒闻雨",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "觉来闻雨声，灯辉耿残夜。",
      "窗间有危叶，暗助潇潇下。",
      "不记醉归时，寝斋如客舍。"
    ]
  },
  {
    "id": "e647d10f1e4c4f0c2ec5a8cddbd79c8c",
    "title": "闻晚莺时在围城中",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "昨岁闻孤啭，绿阴山院行。",
      "今朝寝斋雨，重听独含情。",
      "西涧多乔木，何为亦到城。"
    ]
  },
  {
    "id": "e647d10f1e4c4f0cd0739b5fc05f669f",
    "title": "游灵岩赋得越来溪",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "越女游未去，越兵嗟已来。",
      "青山旧溪上，无复见楼台。",
      "过客空惆怅，荷花秋自开。"
    ]
  },
  {
    "id": "e647d10f1e4c4f0cd29acc07c0f435d5",
    "title": "西斋池上三咏其三桐树",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "晴粉朝英坠，凉琼夏叶舒。",
      "鸟啼高树早，蟾转薄疏虚。",
      "朱弦未荐曲，彤管屡题诗。",
      "坐恐销华泽，商吹起前除。"
    ]
  },
  {
    "id": "e647d10f1e4c4f0ce4c30c4a6987dc5b",
    "title": "我昔",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "我昔在家日，有乐不自知。",
      "及兹出门游，始复思往时。",
      "贫贱为客难，寝食不获宜。",
      "异乡寡俦侣，僮仆相拥持。",
      "天性本至慵，强使赋再驰。",
      "发言恐有忤，蹈足虑近危。",
      "人生贵安逸，壮游亦奚为。",
      "何当谢斯役，归守东冈陂。"
    ]
  },
  {
    "id": "e647d10f1e4c4f0cbdddf2ddef293f7a",
    "title": "晓卧丁校书轩",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "窗月淡欲失，禋禋逼初曙。",
      "屋外鸟声多，应知有嘉树。",
      "残香掩幽寝，未事澄纷虑。",
      "颇似宿东岩，僧斋竹深处。"
    ]
  },
  {
    "id": "e647d10f1e4c4f0c7af4c21195bd5dc6",
    "title": "水上盥手",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "盥手爱春水，水香手应绿。",
      "沄沄细浪起，杳杳惊鱼伏。",
      "惆怅坐沙边，流花去难掬。"
    ]
  },
  {
    "id": "e647d10f1e4c4f0cc01f78713d4bc41f",
    "title": "赠漫客",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "畸人诚达生，聱叟亦旷士。",
      "漫客乃其徒，放意在云水。",
      "有山即漫游，有竹乃漫止。",
      "漫吟不求工，漫饮不须美。",
      "与物无留情，所适皆漫尔。",
      "人生本漫寄，何事纷戚喜。",
      "与子作漫交，逍遥论兹理。"
    ]
  },
  {
    "id": "e647d10f1e4c4f0cd1c979e385adc733",
    "title": "梦钟离两兄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "淮水去不极，淮山与偕驰。",
      "钟离两迁客，路远归何期。",
      "孰云归无期，此夕乃见之。",
      "握手说辛苦，杯觞复同持。",
      "须臾忽惊别，我梦方自知。",
      "虽梦亦足喜，况乃归来时。"
    ]
  },
  {
    "id": "e647d10f1e4c4f0c77503bbfbd8f1a8c",
    "title": "雨中留徐七贲",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江寒宿雨在，落叶满村湿。",
      "留君系君艇，莫犯风潮急。",
      "试问欲归城，谁家借蓑笠？"
    ]
  },
  {
    "id": "e647d10f1e4c4f0c1c75f6478c32d5c5",
    "title": "看刈禾",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "农工亦云劳，此日始告成。",
      "往获安可后，相催及秋晴。",
      "父子俱在田，札札镰有声。",
      "黄云渐收尽，旷望空郊平。",
      "日入负担归，讴歌道中行。",
      "鸟雀亦群喜，下啄飞且鸣。",
      "今年幸稍丰，私廪各已盈。",
      "如何有贫妇，拾穗犹茕茕。"
    ]
  },
  {
    "id": "e647d10f1e4c4f0c8ff216265a97a50d",
    "title": "中秋玩月张校理宅得南字",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "八月望夜天如蓝，海色卷雾山收岚。",
      "玉盘元沉龙窟底，忽起万丈谁能探。",
      "初来空中光尚湿，霜娥寒鬓风旂岩。",
      "人言一年此最好，金精水气秋相涵。",
      "小星尽去大星在，芒角欲吐敢与参。",
      "天将洗眼照下土，啖食肯纵妖蟆贪。",
      "穿深窥暗不遗隙，罔两忌影逃岩嵌。",
      "前年客中忆见之，家人怨别方喃喃。",
      "荒山不知佳节至，垂首凭案寻书蟫。",
      "但怪流辉入败户，油灯失焰留孤龛。",
      "起行阴林不用炬，剥啄独叩峰西庵。",
      "虬蛇乱踏心胆悸，怪影走石皆枫楠。",
      "即呼道人共载酒，放舟直下夫容潭。",
      "翻翻惊鹘落树杪，吹笛正和乌飞南。",
      "今年在舍反寂寞，暗室困卧如僵蚕。",
      "乾愁无端负良夜，月固不言我则惭。",
      "人无贤愚竞玩赏，况我清景性所耽。",
      "忽忆诸君隔河水，持被就宿聆高谈。",
      "为呼老婢扫庭宇，一席盘饤梨与柑。",
      "江城重闭万家寂，楼鼓近听才挝三。",
      "空阶凄其觉露泫，虚牖窈窕疑烟含。",
      "婆娑欲留月伴影，素鸾西下烦停骖。",
      "明宵复出已难似，动别经岁嗟何堪。",
      "尊前此月又此客，世所难遇心应谙。",
      "关山几处未解兵，击柝不寐愁丁男。",
      "南邻歌舞北邻哭，月虽同照异苦甘。",
      "何人为我挥天戈，乾坤多难俱平戡。",
      "行者得还居者乐，清光所及恩皆覃。",
      "悬知此愿未易遂，忧来举盏从沉酣。",
      "须臾众散晓虫急，古桂吹落自毵毵。"
    ]
  },
  {
    "id": "e647d10f1e4c4f0c273bb69275aa23c2",
    "title": "刘松年画",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "樵青刺篙胜摇桨，船头分流水声响。青山渺渺波漾漾，白鸥飞过时一两。",
      "载书百卷酒十壶，日斜出游女儿湖。邻舟买得巨口鲈，醉拍铜斗歌呜呜。",
      "此乐除却江南无。"
    ]
  },
  {
    "id": "e647d10f1e4c4f0c76dc78441b0cdff9",
    "title": "太白三章",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "太白初升北斗落，行人早起车鸣铎。岂愿身离父母邦，山川路远非不恶。",
      "贫贱未知生处乐。"
    ]
  },
  {
    "id": "e647d10f1e4c4f0c76dc7844684c5d60",
    "title": "太白三章",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "太白正高北斗低，行人出关鸡乱啼。他乡无人是知己，欲归未归东复西。",
      "弊裘愧见家中妻。"
    ]
  },
  {
    "id": "e647d10f1e4c4f0c76dc784491f580e6",
    "title": "太白三章",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "太白犹悬北斗没，行人衣上霜拂拂。下马饮酒歌苦声，新丰主人莫相忽。",
      "人奴亦有封侯骨。"
    ]
  },
  {
    "id": "e647d10f1e4c4f0caaa5d71d46aebd93",
    "title": "练圻老人农隐",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "我生不愿六国印，但愿耕种二顷田。田中读书慕尧舜，坐待四海升平年。",
      "却愁为农亦良苦，近岁征役相烦煎。养蚕唯堪了官税，卖犊未足输米钱。",
      "虬须县吏叩门户，邻犬夜吠频惊眠。雨中投泥东凿堑，冰上渡水西防边。",
      "几家逃亡闭白屋，荒村古木空寒烟。君独胡为有此乐，无乃地迩秦溪仙。",
      "门前流水野桥断，不过车马唯通船。秧风初凉近芒种，戴胜晓鸣桑头颠。",
      "短衣行陇自课作，儿子馌后妻耘前。白头虽复劳四体，若比我辈宁非贤。",
      "旅游三十不称意，年登未具粥与灊。便投笔砚把耒耜，从子共赋《豳风》篇。"
    ]
  },
  {
    "id": "e647d10f1e4c4f0cc7c3af267463b6b0",
    "title": "听教坊旧妓郭芳卿弟子陈氏歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "文皇在御升平日，上苑宸游驾频出。仗中乐部五千人，能唱新声谁第一？",
      "燕国佳人号顺时，姿容歌舞总能奇。中官奉旨时宣唤，立马门前催画眉。",
      "建章宫里长生殿，芍药初开敕张宴。龙笙罢奏凤弦停，共听娇喉一莺啭。",
      "遏云妙响发朱唇，不让开元许永新。绣陛花惊飘艳雪，文梁风动委芳尘。",
      "翰林才子山东李，每进新词蒙上喜。当筵按罢谢天恩，捧赐缠头蜀都绮。",
      "晚出银台酒未销，侯家主第强相邀。宝钗珠袖尊前赏，占断春风夜复朝。",
      "回头乐事浮云改，瘗玉埋香今几载。世间遗谱竟谁传，弟子犹怜一人在。",
      "曾记《霓裳》学得成，朝元队里艺初呈。九天声落千人听，丹凤楼前月正明。",
      "狭邪贵客回车马，不信芳名在师下。风尘一旦禁城荒，谁是花前听歌者。",
      "从此飘零出教坊，远辞京国客殊方。闭门春尽无人问，白发青裙不理妆。",
      "相逢为把双蛾蹙，《水调》、《梁州》歌续续。江南年少未曾闻，元是当时供奉曲。",
      "朝使今年海上归，繁华休说乱来非。梨园散尽宫槐落，天子愁多内宴稀。",
      "始知欢乐生忧患，恨杀韩休老无谏。伤心不见昔人歌，汾水秋风有飞雁。",
      "此日西园把一卮，感时怀旧尽成悲。含情欲为秋娘赋，愧我才非杜牧之。"
    ]
  },
  {
    "id": "e647d10f1e4c4f0c42384a60aba35d69",
    "title": "忆昨行寄吴中诸故人",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "忆昨结交豪侠客，意气相倾无促戚。十年离乱如不知，日费黄金出游剧。",
      "狐裘蒙茸欺北风，霹雳应手鸣雕弓。桓王墓下沙草白，仿佛地似辽城东。",
      "马行雪中四蹄热，流影欲追飞隼灭。归来笑学曹景宗，生击黄獐饮其血。",
      "皋桥泰娘双翠蛾，唤来尊前为我歌，白日欲没奈愁何。",
      "回潭水绿春始波，此中夜游乐更多。月出东山白云里，照见船中笛声起。",
      "惊鸥飞过片片轻，有似梅花落江水。天峰最高明日登，手接飞鸟攀危藤。",
      "龙门路黑不可上，松风吹灭岩中灯。众客欲归我不能，更度前岭缘崚嶒。",
      "远携茗器下相候，喜有白首楞伽僧。馆娃离宫已为寺，香径无人欲愁思。",
      "醉题高壁墨如鸦，一半欹斜不成字。夫差城南天下稀，狂游累日忘却归。",
      "座中争起劝我酒，但道饮此无相违。自从飘零各江海，故旧如今几人在。",
      "荒烟落日野乌啼，寂寞青山颜亦改。须知少年乐事偏，当饮岂得言无钱。",
      "我今自算虽未老，豪健已觉难如前。去日已去不可止，来日方来犹可喜。",
      "古来达士有名言，只说人生行乐耳。"
    ]
  },
  {
    "id": "e647d10f1e4c4f0c52098777c55db84d",
    "title": "明皇秉烛夜游图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "华亭楼头日初堕，紫衣催上宫门锁。大家今夕燕西园，高爇银盘百枝火。",
      "海棠欲睡不得成，红妆照见殊分明。满庭紫焰作春雾，不知有月空中行。",
      "新谱《霓裳》试初按，内使频呼烧烛换。知更宫女报铜签，歌舞休催夜方半。",
      "共言醉饮终此宵，明日且免群臣朝。只忧风露渐欲冷，妃子衣薄愁成娇。",
      "琵琶羯鼓相追续，白日君心欢不足。此时何暇化光明，去照逃亡小家屋。",
      "姑苏台上长夜歌，江都宫里飞萤多。一般行乐未知极，烽火忽至将如何。",
      "可怜蜀道归来客，南内凄凉头尽白。孤灯不照返魂人，梧桐夜雨秋萧瑟。"
    ]
  },
  {
    "id": "e647d10f1e4c4f0c237aa6804e944a9b",
    "title": "黑河秋雨引赋赵王孙家琵琶盖其名也",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "胡天夜裂天垂泣，云压鹰低翻翅湿。",
      "髯王醉影抱寒惊，毡殿嘈嘈箭鸣急。",
      "红冰泪落衰灯下，倒卷河流入弦泻。",
      "瘦驼卧碛歇铃车，扑朔阴沙鬼行野。",
      "汉魂私语鬓风凄，都护营荒咽冻鼙。",
      "兰山木叶连愁起，散入塞门三万里。",
      "梦断金蟾隔烟小，青冢埋声秋不晓。"
    ]
  },
  {
    "id": "e647d10f1e4c4f0c34c01ca2d999f8b1",
    "title": "答余左司沈别驾元夕会饮城南之作时在围中",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "青帝行春气初播，云冱余阴苦难破。江头碧草生未长，战马寒嘶龁残莝。",
      "炊烟泠落雨中湿，邻屋时闻有啼饿。我愁郁郁但欲眠，肯以案书勤自课。",
      "却思去岁属无虞，元夕共欢人几个。高堂细听《落梅》歌，手擘黄柑香喷座。",
      "客酬主劝总忘晓，看尽繁灯逐星堕。只今照市但群烽，乐事凄凉谁复作。",
      "故人念我有二子，省内郎官府中佐。别离两月不相逢，身佩弓刀从戍逻。",
      "欲寻旧赏慰劳役，弄拂尊前且安坐。老兵折简走相呼，笑我闭门无乃懦。",
      "黄昏远就向城南，敢惜春衫冻泥涴。军中有会异寻常，牛肉粗肥酒卮大。",
      "胡奴帐下出琵琶，复拊银筝与相和。烛残未听荒鸡号，弦断忽惊哀雁过。",
      "须臾颜热起叫噱，不纪乱离仍絺轲。更声析析绕旗门，剑匣支头容醉卧。",
      "归来又辱寄新诗，锦水湔肠珠落唾。豪吟自欲继燕歌，悲调岂将同楚些。",
      "览之几度感深情，曲高和难非懒惰。我生无力本何用，衣食自来供马磨。",
      "虽蒙乡曲假虚名，正似南箕不堪簸。君才于世俱可珍，周贾东游抱奇货。",
      "艰危壮气喜弥激，利器未施宁忍挫。颇闻原野多杀伤，风雪呻吟苦无那。",
      "吾侪斯乐岂易得，应愧皇天恩独荷。明年此夕会升平，把酒相邀更相贺。"
    ]
  },
  {
    "id": "e647d10f1e4c4f0c7ac74978ea95da18",
    "title": "江上晚过邻坞看花因忆南园旧游",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "去年看花在城郭，今年看花向村落。",
      "花开依旧自芳菲，客思居然成寂寞。",
      "乱后城南花已空，废园门锁鸟声中。",
      "翻怜此地春风在，映水穿篱发几丛。",
      "年时游伴俱何处，只有闲蜂随绕树。",
      "欲慰春愁无酒家，残香细雨空归去。"
    ]
  },
  {
    "id": "e647d10f1e4c4f0c5a91a48afa954ae4",
    "title": "兵后逢张孝廉醇",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "前年远别君父子，遭乱相传皆已死。",
      "今朝南陌忽逢君，为识人中语音似。",
      "君言从亲渡海涛，欲避兵祸辞官曹。",
      "间关仅得返乡里，脱命罗罔真秋毫。",
      "问我胡为亦憔悴，十月孤城陷围内。",
      "艰难两地得俱全，政荷皇天怜我辈。",
      "相看握手非偶然，痛饮岂得愁无钱。",
      "城中故旧散欲尽，君来使我忘忧悁。",
      "还思当年事未改，车马红尘浩如海。",
      "等闲列第化秦灰，试问主人谁复在。",
      "请君看此应感吁，世间富贵皆空虚。",
      "客游且莫更弹铗，读书归卧先人庐。"
    ]
  },
  {
    "id": "e647d10f1e4c4f0cad68fd91ce02bdc5",
    "title": "夜饮丁二侃宅听琵琶",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江月未出明星悬，主人饮客夜不眠。坐呼伶儿拨四弦，龙头高撚玉轸圆。",
      "转关未奏濩索先，劳嘈咽切断复连。涩如清涧溜冻泉，细若碧树吟秋蝉。",
      "忽然繁急何轰阗，风沙满把撒四筵。雁行惊起飞不联，浮云落叶俱绵绵。",
      "一声抹断万里烟，梦入紫塞愁胡天。问渠怨恨有几千，口不能说指为传。",
      "令人怅望思往年，梁园楚榭长周旋。帷中曲宴罗绮鲜，夜遣飞骑迎婵娟。",
      "低鬟出拜绛烛前，文丝香绦搭左肩。曲项紫凤抱半偏，枫香一调妙入玄。",
      "好手正可羞红莲，座间豪客皆词仙。举杯邀我赋短篇，赠之醉写蜀锦笺，可当十万缠头钱。",
      "如今远客江海边，欲闻丝音久无缘。故人已散陵谷迁，生死流落俱堪怜。",
      "今宵听此真偶然，顾影憔悴非昔妍。长河毾曙落远川，暂当欢娱反忧煎。",
      "向隅无言涕泪涟，此身如在浔阳船。"
    ]
  },
  {
    "id": "e647d10f1e4c4f0cd601f80cb6263ed2",
    "title": "晓睡",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "野夫性慵朝不出，弊箦萧然掩闲室。",
      "村深无客早敲门，睡觉长过半檐日。",
      "林声寂寂鸟鸣少，窗影交交树横密。",
      "此时欹枕意方恬，一任床风乱书帙。",
      "昔年霜街踏官鼓，欲与群儿走争疾。",
      "如今只恋布衾温，悟从前计应多失。",
      "厨中黍熟呼未起，妻子嗔嘲竟谁恤。",
      "天能容老此江边，无事长眠吾愿毕。"
    ]
  },
  {
    "id": "e647d10f1e4c4f0c950321f8ca1210c8",
    "title": "美人扑蝶图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "花枝扬扬蝶宛宛，风多力薄飞难远。",
      "美人一见空伤情，舞衣春来绣不成。",
      "乍过帘前寻不见，却入深丛避莺燕。",
      "一双扑得和落花，金粉香痕满罗扇。",
      "笑看独向园中归，东家西家休乱飞。"
    ]
  },
  {
    "id": "e647d10f1e4c4f0c41e4be42a8140c45",
    "title": "青丘子歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "青丘子，臞而清，本是五云阁下之仙卿。",
      "何年降谪在世间，向人不道姓与名。",
      "蹑屩厌远游，荷锄懒躬耕。",
      "有剑任锈涩，有书任纵横。",
      "不肯折腰为五斗米，不肯掉舌下七十城。",
      "但好觅诗句，自吟自酬赓。",
      "田间曳杖复带索，傍人不识笑且轻。",
      "谓是鲁迂儒楚狂生，青丘子闻之不分意，吟声出吻不绝咿咿鸣。",
      "朝吟忘其饥，暮吟散不平。",
      "当其苦吟时，兀兀如被酲。",
      "头发不暇栉，家事不及营。",
      "儿啼不知怜，客至不果迎。",
      "不忧回也空，不慕猗氏盈。",
      "不惭被宽褐，不羡垂华缨。",
      "不问龙虎苦战斗，不管乌兔忙奔倾。",
      "向水际独坐，林中独行。",
      "斫元气，搜元精，造化万物难隐情。",
      "冥茫八极游心兵，坐令无象作有声。",
      "㣲如破悬虱，壮若屠长鲸。",
      "清同吸沆瀣，险比排峥嵘。",
      "霭霭晴云披，轧轧冻草萌。",
      "高攀天根探月窟，犀照牛渚万怪呈。",
      "妙意俄同鬼神会，佳景每与江山争。",
      "星虹助光气，烟露滋华英。",
      "听音谐《韶》乐，咀味得大羹。",
      "世间无物为我娱，自出金石相轰铿。",
      "江边茅屋风雨晴，闭门睡足诗初成。",
      "叩壶自高歌，不顾俗耳惊。",
      "欲呼君山老父携诸仙所弄之长笛，和我此歌吹月明。",
      "但愁欻忽波浪起，鸟兽骇叫山摇崩。",
      "天帝闻之怒，下谴白鹤迎。",
      "不容在世作狡狯，复结飞佩还瑶京。"
    ],
    "intro": "《青丘子歌》是明代文学家高季迪的代表诗歌作品。这首长歌，磅礴跌宕、神韵飞扬，实在深得李太白诗中风韵，和太白的《襄阳歌》《庐山谣》相比，也不逊色多少。诗歌继承太白、长吉诗歌特点，发挥丰富想象和夸张，以清高的节操，表达作者对理想的追求和对权贵的蔑视。\n这首长歌，磅礴跌宕、神韵飞扬，实在深得李太白诗中风韵，和太白的《襄阳歌》《庐山谣》相比，也不逊色多少。\n从这首诗中，季迪和太白一样，也十分自傲。上来就说自己“本是五云阁下之仙卿，何年降谪在世间”，和太白那句“青莲居士谪仙人，酒肆藏名三十春”是如出一辙的。然後说他不肯为五斗米折腰去当官，也不肯花言巧语地游说于贵人之前（“掉舌下七十城”出自《史记·淮阴侯列传》：郦生一士，伏轼掉三寸舌，下齐七十馀城），而是自顾自地觅诗闲吟，田间农夫见了嗤笑，他也不理不顾。\n接着从“朝吟忘其饥，暮吟散不平”开始，用了一大段来形容自己苦吟中的状态，早晨吟诗能忘掉腹中饥饿，晚上吟诗能散掉心中不平，诗人忘情地投入，彷彿喝醉了酒一般，头发也不梳，家事也不管，小儿哭也无心照顾，客人来了也忘了迎接。他不担忧像颜回那样贫困，也不羡慕猗顿那样的巨富，不因为穿着粗布衣服而羞惭，也不羡慕华美的衣冠。\n诗人完全沉浸在这样一种创作状态中，在这种状态里，诗人心游八极，细微处如破虱虫，宏大处如屠长鲸，如探月窟，如见万怪。种种难以言说的滋味，只有自己知晓。当真是“妙意俄同鬼神会，佳景每与江山争”。\n最後诗人说自己做的诗惊天地、泣鬼神，鸟兽骇、山岳崩，结果天帝恼怒，又派人将他接回了天上。收尾时，一样的豪迈健举，不乏英爽之气。其中“高攀天根探月窟，犀照牛渚万怪呈”，“江边茅屋风雨晴，闭门睡足诗初成”，“叩壶自高歌，不顾俗耳惊”等句，我觉得都是自太白、长贺之後，难得一见的好句子。\n然而，季迪虽有太白之气度，有太白之雄才，可惜他却没有生在大唐时代。在唐代，虽然李太白的狂傲一样不为世所容，但唐明皇对他的处理只是“赐金放还”而已，至於後来，太白投永王搞“分裂”，闹腾得也实在过分，流放夜郎也算不得多冤枉，何况不久就遇赦而归了，太白还是可以落得善终。",
    "foreword": "江上有青丘，予徙家其南，因自号青丘子。闲居无事，终日苦吟，间作《青丘子歌》言其意，以解诗淫之嘲。",
    "annotation": [
      "青丘子歌：诗人以诗自状其耽于吟咏之狂态，心与物游之妙趣，运笔矫健奔放，游止自如，表露出一种炽烈的豪情。",
      "诗淫：诗迷，深嗜诗者。淫，沉溺。",
      "臞（qú）而清：清瘦貌。臞，清瘦。",
      "五云阁：神仙居住的宫殿楼阁，有五色瑞云缭绕。",
      "仙卿：仙官。白居易《长恨歌》：「忽闻海上有仙山，山在虚无缥缈间。楼阁玲珑五云起，其中绰约多仙子。」",
      "降谪：谴罚贬降。",
      "蹑屩（niè juē）：谓远行。蹑，踩；屩，用麻、草做的鞋。《史记·范睢列传》：「夫虞卿蹑屩檐簦，一见赵王，赐白璧一双，黄金百镒。」",
      "「不肯折腰为五斗米，不肯掉舌下七十城。」句：不肯为微薄的俸禄而趋奉于官场。五斗米，低级官吏的薪俸。《晋书·陶潜传》载，（潜）为彭泽令。郡遣督邮至县，吏白应束带见之，潜叹曰：「吾不能为五斗米折腰，拳拳事乡里小人！」",
      "掉舌：卖弄口才，摇唇鼓舌，指游说。《史记·淮阴侯列传》载，蒯通尝谓韩信曰：「郦生（郦食其）一士，伏轼掉三寸舌，下齐七十馀城。」",
      "但好：只喜欢。",
      "觅诗句：苦吟，寻找诗句。杜甫《又示宗武》：「觅句新知律，摊书解满床。」",
      "酬赓：以诗词酬唱应和。",
      "「田间曳杖复带索」句：在田野里拄着拐杖，垂着衣带边走边吟。《列子·天瑞》载，孔子游于泰山，见荣启期「鹿裘带索，鼓琴而歌」。",
      "鲁迂儒：鲁地迂腐的儒生。《汉书·叔孙通传》载，汉王并天下，叔孙通徵鲁诸生三十馀人制定朝仪，鲁有两生不肯行，曰：「礼乐所由起，百年积德而后可兴也。吾不忍为公所为。公所为不合古，吾不行。公往矣，毋污我！」通笑曰：「若真鄙儒，不知时变。」楚狂生：指佯狂避世的隐者。《论语·微子》：「楚狂接舆歌而过孔子，曰：『凤兮凤兮，何德之衰！』」邢昺疏：「接舆，楚人，姓陆名通。昭王时政令无常，乃披发佯狂不仕，时人谓之楚狂。」后常用来通指狂士。李白《庐山谣寄卢侍御虚舟》：「我本楚狂人，凤歌笑孔丘。」",
      "兀兀如被酲（chéng）：昏昏沉沉如同醉酒。兀兀，昏沉貌；酲，病酒。",
      "栉（zhì）：梳理。",
      "果：竟然。",
      "不忧回也空：不会因颜回那样贫穷而忧。《论语·先进》：「子曰：『回也其庶乎，屡空。』」屡空，经常贫穷。《史记·仲尼弟子列传》：「孔子曰：『贤哉回也！一箪食，一瓢饮，在陋巷，人不堪其忧，回也不改其乐。」",
      "不慕猗氏盈：不羡慕猗顿那样的巨富。猗氏，猗顿。《史记·货殖列传》：「猗顿用盬盐起。」裴骃集解：《孔丛子》曰：「猗顿，鲁之穷士也。耕则常饥，桑则常寒。闻朱公富，往而问术焉。朱公告之曰：『子欲速富，当畜五质□。』于是乃适西河，大畜牛羊于猗氏之南，十年之间其息不可计，赀拟王公，驰名天下。以兴富于猗氏，故曰猗顿。」",
      "不惭被宽褐：不因为穿着宽大的粗布衣服而羞惭。褐，古代卑贱之人所穿衣服，也用来代指卑贱的人。《孟子·公孙丑上》：「不受于褐宽博，亦不受于万乘之君。」",
      "不羡垂华缨：不羡慕仕宦者华美的衣冠。华缨，彩色的冠缨，古代仕宦者的冠带。",
      "龙虎：喻乱世的英雄豪杰。",
      "乌兔：指日月。古代神话传说日中有乌，月中有兔。左思《吴都赋》：「笼乌兔于日月，穷飞走之栖宿。」",
      "元气、元精：指天地间的精气。王充《论衡·超奇》：「天禀元气，人受元精。」",
      "「冥茫八极游心兵」句：谓作者的神思驰聘于苍茫无际之间。冥茫、八极，均指极远无际。心兵，为文为诗的神思。心感物而动，如应外敌，故曰心兵。韩愈《秋怀》：「诘屈避语穿，冥茫触心兵。」",
      "「坐令无象作有声」句：使难以形容的情景有声有色。坐令，致使。",
      "破悬虱：击中空中悬挂的微如虱样的东西。语本《列子·汤问》载：纪昌学射于飞卫，飞卫曰：「学视而后可。」昌以□悬虱于牖，南面望之。「三年之后，如车轮焉」。「乃以燕角之弧，朔蓬之簳射之，贯虱之心而悬不绝」。",
      "长鲸：鲸鱼。",
      "沆瀣（hàng xiè）：夜间的露气。屈原《远游》：「飡六气而饮沆瀣兮，漱正阳而含朝霞。」",
      "峥嵘：高峻的山峰。",
      "轧轧：生机始发貌。",
      "天根：星名，即氐宿。",
      "月窟：传说中月的归宿处。杨子雲《长杨赋》：「西厌月窟，东震日域。」刘良注：「月窟，月出穴也，在西。」",
      "「犀照牛渚万怪呈」句：《晋书·温峤传》：「至牛渚矶，水深不可测，世云其多怪物，峤遂□犀角而照之。须臾，见水族覆火，奇形异状，或乘马车著赤衣者。峤其夜梦人谓己曰：『与君幽明道别，何意相照也？』意甚恶之。」犀照，燃烧犀牛角照明。牛渚，山名，在安徽当涂县西北，山脚突入长江部分为采石矶，也称牛矶。",
      "俄：瞬间。",
      "听音谐《韶》乐：诗歌的音韵犹如《韶》乐一样和谐优美。《韶》，相传为虞舜时的乐曲名。《论语·述而》：「子在齐闻《韶》，三月不知肉味。」",
      "大羹：古代祭祀时所用的肉汁。",
      "金石：锺磬类乐器。",
      "轰铿：发出轰鸣铿锵的声音。",
      "叩壶自高歌：《晋书·王敦传》：「每酒后辄咏魏武帝乐府歌曰：『老骥伏枥，志在千里。烈士暮年，壮心不已。』以如意打唾壶为节，壶边尽缺。」叩，击打。",
      "「欲呼君山老父携诸仙所弄之长笛，和我此歌吹月明。」句：据《博异志》载，贾客吕乡筠善吹笛，月夜泊君山侧，命酒吹笛。忽有老父挐舟而来，袖出笛三管，其一大如合拱，次如常，其一绝小，如细笔管。乡筠请老父一吹，老父曰：「大者合上天之乐，次合仙乐，小者老身与朋侪所乐者，庶类杂而听之，未知可终曲否？」言毕，抽笛吹三声，湖上风动，波涛沆瀁，鱼鳖跳喷。五声、六声，君山上鸟兽叫噪，月色昏暗。舟人大恐，老父遂止。引满数杯，棹舟而去，隐隐没于波间。」诗即用此典。",
      "欻（xū）忽：忽然，形容迅急。",
      "白鹤：传说中的仙鸟。",
      "狡狯（kuài）：嬉戏、变化。《神仙传》说麻姑掷米成珠，王远笑曰：「姑故年少。吾老矣，了不喜复作此狡狯变化也。」",
      "瑶京：传说中天帝的京城，为神仙世界。"
    ]
  },
  {
    "id": "e647d10f1e4c4f0c6fb734ff3ac6ae2f",
    "title": "张节妇",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "谁言妾有夫，中路弃妾身先殂。谁言妾无子，侧室生儿与夫似。",
      "儿读书，妾辟纑，空房夜夜闻啼乌。儿能成名妾不嫁，良人瞑目黄泉下。"
    ]
  },
  {
    "id": "e647d10f1e4c4f0c7fd018b954106b94",
    "title": "与客饮西园花下",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "一壶酒正满，一树花仍新。倾壶对花树，日暮西园春。",
      "不爱枝上花，爱此花下人。相逢莫学花无赖，明日分飞随路尘。"
    ]
  },
  {
    "id": "e647d10f1e4c4f0ce124d5d46b1b40e2",
    "title": "吴中逢王才南归",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江南草长蝴蝶飞，白马新自燕山归。燕山归，不堪说，易水寒风蓟门雪。",
      "朝邸空随使者裾，禁阍不受书生谒。一杯劝君歌莫哀，归时应过黄金台。",
      "不见荒基秋来土花紫，伯图已歇昭王死，千载无人延国士。"
    ]
  },
  {
    "id": "e647d10f1e4c4f0ca750f6162f84e94a",
    "title": "赠醉樵",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "川钓已遭猎，野耕终改图。不如山中樵，醉卧谁得呼。",
      "采山不采松，松花可为酒。酒熟谁共斟，木客为我友。",
      "木客已去空石床，举杯向月邀吴刚。借汝快斧斫大桂，要令四海增清光。",
      "林风吹发寒拥耳，独枕空尊碧岩里。此时忘却负薪归，猛虎一声惊不起。",
      "世间万事如浮烟，看棋何必逢神仙。青松化石鹤未返，酒醒又是三千年。"
    ]
  },
  {
    "id": "e647d10f1e4c4f0ccb74b0516ba2fbd0",
    "title": "石屋",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "双崖立幽关，一洞开深宇。",
      "青嶂近为邻，白云闲作主。",
      "不受杜陵风，可避河朔暑。",
      "华栋几回新，渠渠独千古。"
    ]
  },
  {
    "id": "e647d10f1e4c4f0ca6a7f8e2ca84aac0",
    "title": "甫里即事四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "长桥短桥杨柳，前浦后浦荷花。",
      "人看旗出酒市，鸥送船归钓家。",
      "风波欲起不起，烟日将斜未斜。",
      "绝胜苕中剡曲，金齑玉鲙堪夸。"
    ]
  },
  {
    "id": "e647d10f1e4c4f0ca6a7f8e2773a1208",
    "title": "甫里即事四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "唼唼绿头鸭斗，翻翻红尾鱼跳。",
      "沙宽水狭江稳，柳短莎长路遥。",
      "人争渡处斜日，月欲圆时大潮。",
      "我比天随似否，扁舟醉卧吹箫。"
    ]
  },
  {
    "id": "e647d10f1e4c4f0ca6a7f8e2cf6e5a60",
    "title": "甫里即事四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江上渔郎晚祭，津头估客朝过。",
      "钟边山近水近，篷底风多雨多。",
      "饥蟹衔沙落簖，黠禽映竹窥罗。",
      "丫头两桨休去，为唱吴侬棹歌。"
    ]
  },
  {
    "id": "e647d10f1e4c4f0ca6a7f8e2ca25ffc8",
    "title": "甫里即事四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "横网不遮过客，渡船时载归僧。",
      "炊菰饭胜炊稻，采莲歌和采菱。",
      "烟外晚村弄笛，沙边夜店停灯。",
      "短蓑醉拍铜斗，我亦年来稍能。"
    ]
  },
  {
    "id": "e647d10f1e4c4f0c27ff5c9a7ae7bcbe",
    "title": "琼姬墓",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "梦别芙蓉殿头，断钗零落谁收？",
      "土昏青镜忘晓，月冷珠襦恨秋。",
      "麋鹿昔来废院，牛羊今上荒丘。",
      "香魂若怨亡国，莫与西施共游。"
    ]
  },
  {
    "id": "e647d10f1e4c4f0cfc0df50d472cd978",
    "title": "读道旁旧家碣上题曰宋黄澹翁先生之墓",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "古路斜阳废城，断碑荒草残茔。",
      "莫嗔童竖樵牧，不识先生姓名。"
    ]
  },
  {
    "id": "e647d10f1e4c4f0cdd38ddcdc5c77396",
    "title": "杨氏山庄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "斜阳流水几里，啼鸟空林一家。",
      "客去诗题柿叶，僧来供煮藤花。"
    ]
  },
  {
    "id": "e647d10f1e4c4f0c0abd815be0ab762b",
    "title": "江村乐四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "荷浦张弓射鸭，柳塘持烛叉鱼。",
      "天随子宅同里，陶朱公祠近居。"
    ]
  },
  {
    "id": "e647d10f1e4c4f0c0abd815b0334332a",
    "title": "江村乐四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "一犬行随饷榼，群蛾飞绕缲车。",
      "江边女去摘芡，城里人来卖茶。"
    ]
  },
  {
    "id": "e647d10f1e4c4f0c0abd815b6c6c9422",
    "title": "江村乐四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "罾挂渔郎舍外，船维酒媪桥边。",
      "烟波五湖朝渡，风雨孤村昼眠。"
    ]
  },
  {
    "id": "e647d10f1e4c4f0c0abd815b4d22e92e",
    "title": "江村乐四首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "日斜深坞牛卧，潮落平沙蟹行。",
      "秋社未开绿酝，夜炊初碓红粳。"
    ]
  },
  {
    "id": "e647d10f1e4c4f0c0486ff3251ee1534",
    "title": "陶秘书广陵送别图",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "暮雨潮生瓜步，春山树绕芜城。",
      "惆怅离舟欲发，江南烟寺钟声。"
    ]
  },
  {
    "id": "e647d10f1e4c4f0c16cbb1794157d277",
    "title": "饮酒乐",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "七弦五弦角奏，一觞两觞羽行。",
      "且乐眼中人聚，莫忧头上天倾。"
    ]
  },
  {
    "id": "e647d10f1e4c4f0c97ac11b5d36ad3d8",
    "title": "乐府杂曲鼓吹曲辞上之回",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "圣主重行幸，六虬法乾旋。",
      "北巡初避暑，东祠已祈年。",
      "群官从清尘，粲若星丽天。",
      "前扬豹尾竿，左靡鱼须旃。",
      "瀚海通汉月，萧关绝胡烟。",
      "愿奉千龄乐，皇躬长泰然。"
    ]
  },
  {
    "id": "e647d10f1e4c4f0cc4bf51e0201926de",
    "title": "短歌行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "置酒高台，乐极哀来。人生处世，能几何哉。日西月东，百龄易终。",
      "可嗟仲尼，不见周公。鼓丝拊石，以永今日。欢以别亏，忧因会释。",
      "燕鸿载鸣，兰无故荣。子如不乐，白发其盈。执子之手，以酌我酒。",
      "式咏《短歌》，爰祝长寿。"
    ]
  },
  {
    "id": "e647d10f1e4c4f0c5047bc5aa84a324b",
    "title": "长门怨",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "憎宠一时心，尘生旧屋金。",
      "苔滋销履迹，花远度銮音。",
      "暮雀重门迥，秋萤别殿阴。",
      "君明犹不察，妒极是情深。"
    ]
  },
  {
    "id": "e647d10f1e4c4f0c94dbaa9f29235231",
    "title": "将进酒",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "君不见陈孟公，一生爱酒称豪雄。君不见扬子云，三世执戟徒工文。",
      "得失如今两何有，劝君相逢且相寿。试看六印尽垂腰，何似一卮长在手。",
      "莫惜黄金醉青春，几人不饮身亦贫。酒中有趣世不识，但好富贵亡其真。",
      "便须吐车茵，莫畏丞相嗔。桃花满溪口，笑杀醒游人。",
      "丝绳玉缸酿初熟，摇荡春光若波绿。前无御史可尽欢，倒著锦袍舞鸊鹆。",
      "爱妾已去曲池平，此时欲饮焉能倾。地下应无酒垆处，何苦寂寞孤平生。",
      "一杯一曲，我歌君续。明月自来，不须秉烛。五岳既远，三山亦空。",
      "欲求神仙，在杯酒中。"
    ]
  },
  {
    "id": "e647d10f1e4c4f0c305ecd068e522d6f",
    "title": "乌夜啼",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "啼乌惊多栖未久，半起疏桐上高柳。",
      "灯下佳人颦浅眉，机中少妇停纤手。",
      "月入空闺夜欲深，数声犹似听君琴。"
    ]
  },
  {
    "id": "e647d10f1e4c4f0c6b8d7161075b1fd0",
    "title": "妾薄命",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "寂寞复寂寞，秋风吹罗幕。",
      "玉阶有微霜，桂树花已落。",
      "昔为卷衣女，承欢在瑶阁。",
      "弃鱼感泪多，当熊惭力弱。",
      "宁知色易老，难求黄金药。",
      "宫深去天远，忧思将何托？",
      "君恩非不深，妾命自轻薄。",
      "微躯愿有报，和亲死沙漠。"
    ]
  },
  {
    "id": "e647d10f1e4c4f0c44c84d3c6d3f1576",
    "title": "少年行二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "官侍长杨拜夕郎，况凭内宠在椒房。",
      "赐金十万身无用，乞作胡姬一日妆。"
    ]
  },
  {
    "id": "e647d10f1e4c4f0c44c84d3cefe8db20",
    "title": "少年行二首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "下直平明出禁门，笑提博局伴王孙。",
      "宝刀不敢将输却，明日沙场欲报恩。"
    ]
  },
  {
    "id": "e647d10f1e4c4f0cd592e1c94a03a27f",
    "title": "结客少年场行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "结客须结游侠儿，借身报仇心不疑。千金买得利匕首，摩挲誓许酬相知。",
      "白马缦胡缨，行行人尽止。朝游洛北门，暮醉秦东市。",
      "感君在一言，不惜为君死。朱家曾脱季将军，田光终酬燕太子。",
      "君不见魏其盛时客满门，自言一一俱衔恩。魏其既罢谁复见，养士堂中尘网遍。",
      "始知结客难，徒言意气倾南山。食君之禄有弗报，何况区区杯酒间。",
      "结客不必皆荐绅，缓急叩门谁可亲。屠沽往往有奇士，慎勿相轻闾里人。"
    ]
  },
  {
    "id": "e647d10f1e4c4f0cfba2f85efcdef8e0",
    "title": "君马黄",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "君马黄，我马玄。君马金匼匝，我马锦连乾。两马喜遇皆嘶鸣，何异主人相见情。",
      "长安大道可并辔，莫夸得意争先行。摇鞭共踏落花去，燕姬酒垆在何处？"
    ]
  },
  {
    "id": "e647d10f1e4c4f0c76dd7efe8e699b27",
    "title": "杨白花",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "杨白花，太轻薄。不向宫中飞，却度江南落。美人踏踏连臂歌，山长水阔奈尔何。",
      "奈尔何，春欲晚，何不飞去仍飞返。洛阳树，多啼鸦。",
      "愁杀人，杨白花。"
    ]
  },
  {
    "id": "e647d10f1e4c4f0c20c22033e84cc696",
    "title": "门有车马客行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "门有车马客，乃是故乡士。",
      "昔别各壮颜，今见不相似。",
      "上堂叙情亲，拜跪出妻子。",
      "对案未能食，历历问桑梓。",
      "当时同游人，十有八九死。",
      "松柏长新坟，荆棘生故址。",
      "欢言方未终，悲感还复始。",
      "因思兴谢端，叹息不能止。"
    ]
  },
  {
    "id": "e647d10f1e4c4f0c3066ea40f1d8df23",
    "title": "长安道",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "长乐钟声动，平津树色开。",
      "中郎长戟卫，丞相小车来。",
      "新成赐将第，更筑候神台。",
      "谁念公车客，空怀作赋才。"
    ]
  },
  {
    "id": "e647d10f1e4c4f0c883e1916c816b4a8",
    "title": "猛虎行",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "阴风吹林乌鹊悲，猛虎欲出人先知。",
      "目光炯炯当路坐，将军一见弧矢堕。",
      "几家插棘高作门，未到日没收猪豚。",
      "猛虎虽猛犹可喜，横行只在深山里。"
    ]
  },
  {
    "id": "e647d10f1e4c4f0c6bc7325801b56891",
    "title": "东飞伯劳歌",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "前飞蜻蜓后飞蝶，桃叶杨枝每相接。",
      "谁家季女弄春妍，披烟映日窗户前。",
      "金雀双钗翠羽扇，缬屏黼帐文罗荐。",
      "娇羞年几十五多，将呈复隐奈愁何。",
      "流晖倏没百花暝，空持可怜谁作并。"
    ]
  },
  {
    "id": "e647d10f1e4c4f0c9838dd4856b84d19",
    "title": "蓬莱阁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "旅思旷然释，置身苍林杪。",
      "群山为谁来，历历散清晓。",
      "奇姿脱雾雨，奋身争欲矫。",
      "气通海烟长，色带州郭小。",
      "曲疑藏啼猿，横空截归鸟。",
      "流晖互荡激，下有湖壑绕。",
      "佳处未偏经，一览心颇了。",
      "秦皇遣迹泯，晋士风流沓。",
      "愿探金匮篇，振袂翔尘表。"
    ],
    "annotation": [
      " 选自万历《绍兴府志》"
    ]
  },
  {
    "id": "e647d10f1e4c4f0c6945ed11d88a5caf",
    "title": "夜发钱清江",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "钱清渡头船夜开，黄茅苦竹闻猿哀。",
      "客官酾酒水神庙，风雨满江潮正来。",
      "蒸饭炊鱼坐篷底，不觉舟行两山里。",
      "棹歌早过越王城，东方未白啼鸦起。"
    ],
    "annotation": [
      "选自乾隆《绍兴府志》"
    ]
  },
  {
    "id": "e647d10f1e4c4f0c10be02618bd12cd7",
    "title": "梅花九首（其一）",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "琼姿只合在瑶台，谁向江南处处栽？",
      "雪满山中高士卧，月明林下美人来。",
      "寒依疏影萧萧竹，春掩残香漠漠苔。",
      "自去何郎无好咏，东风愁寂几回开？"
    ]
  },
  {
    "id": "e647d10f1e52cfbd2663ebf93ec719a1",
    "title": "寄典徽二儿恩拔入成均寓馆甥计部署兼怀之",
    "authorName": "徐佑弦",
    "authorId": "e647d10f1e52cfbdd1457b72d1457b72",
    "dynasty": "明",
    "content": [
      "一片寒毡宦况穷，天涯萍梗各西东。",
      "雁鸿竞爽青云外，冰玉相思粉署中。",
      "六代繁华皆掣电，千秋事业可乘风。",
      "怜予双鬓霜催入，欲逐淮南桂树丛。"
    ]
  },
  {
    "id": "e647d10f1e52cfbdb88f36da17389a5e",
    "title": "寄门人侍御陈莱峰",
    "authorName": "徐佑弦",
    "authorId": "e647d10f1e52cfbdd1457b72d1457b72",
    "dynasty": "明",
    "content": [
      "董帷忆昔共依依，回首参商定海违。",
      "老我鳣堂萝月梦，思君骢辇柏霜威。",
      "望云莫拟陈情疏，恋阙应深补衮衣。",
      "圣主只今需硕辅，夔龙迟尔入黄扉。"
    ]
  },
  {
    "id": "e647d10f1e58d3330295899642f1f98a",
    "title": "陇头水",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "陇阪郁崚嶒，征人望五陵。",
      "哀湍触石响，阴雾傍潭升。",
      "马饮秦时浪，狐听汉代冰。",
      "若非班定远，于此泪难胜。"
    ]
  },
  {
    "id": "e647d10f1e58d3332b40603ace753457",
    "title": "田庐暮归作",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "朝游南郭墅，薄暮小车归。",
      "始识闲居乐，无言夙志违。",
      "入村逢酒熟，近圃惜花飞。",
      "不尽酣歌兴，孤城下夕晖。"
    ]
  },
  {
    "id": "e647d10f1e58d33395e2c917bde9ece7",
    "title": "送张鹄举巡抚榆林",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "锁钥边城固，储胥幕府闲。",
      "风声先上郡，烽火绝秦关。",
      "紫塞铙歌发，黄云猎骑还。",
      "侧知铃阁夜，梦绕殿东班。"
    ]
  },
  {
    "id": "e647d10f1e58d3331208b2213a428a0c",
    "title": "许州赠颜守木",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "汝病三辞印，吾来两驻车。",
      "雪堂留倡和，秋榻共琴书。",
      "堕泪看归雁，谋身作老渔。",
      "行藏惭颇似，把袂各踌躇。"
    ]
  },
  {
    "id": "e647d10f1e58d333babc4c0be3ef6c96",
    "title": "秋晓",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "鸡唱秋窗白，萧无一榻虚。",
      "开门残月在，梳发晓钟余。",
      "未得如鸿鹄，终羞作蠹鱼。",
      "此生吾已矣，落魄老樵渔。"
    ]
  },
  {
    "id": "e647d10f1e58d333d31cc9a207df9170",
    "title": "当朝",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "当朝艺苑烂天葩，前辈风流擅大家。",
      "诗律总推高太史，文章谁继宋金华。",
      "未能云梦吞千顷，谩说图书诵五车。",
      "临楮自惭才思涩，几时重梦笔生花。"
    ]
  },
  {
    "id": "e647d10f1e58d3334c9bc6a7e9ad9610",
    "title": "无题二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "芙蓉为面玉为肌，当日君王恨见迟。",
      "十二楼台留兔魄，三千粉黛妒蛾眉。",
      "行云易散高唐观，落叶难平太液池。",
      "拟办黄金求作赋，长门心事长卿知。"
    ]
  },
  {
    "id": "e647d10f1e58d3334c9bc6a7737c40b8",
    "title": "无题二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "为雨为云恨几重，楚台何处觅仙踪。",
      "开帘懊入双双燕，伏枕愁看六六峰。",
      "谩唱回风雕木叶，且将团扇画芙蓉。",
      "瞢腾甫作西楼梦，恼杀层城五夜钟。"
    ]
  },
  {
    "id": "e647d10f1e58d3334e41ebe8aa1ca595",
    "title": "拟唐人送宫人入道二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "苦忆仙人萼绿华，乞身遥入太清家。",
      "向来写恨余红叶，此去行踪有碧霞。",
      "学道晚依新药灶，洗妆朝弃旧菱花。",
      "玉笙不作昭阳调，缑岭闲吹月影斜。"
    ]
  },
  {
    "id": "e647d10f1e58d3334e41ebe854133ab5",
    "title": "拟唐人送宫人入道二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "蚤承丹诏入华清，却戴黄冠出汉京。",
      "箫谱好传秦弄玉，炼师初拜许飞琼。",
      "衣沾别岛朝霞色，梦断长门夜雨声。",
      "十二层楼何处所，芙蓉花外是仙城。"
    ]
  },
  {
    "id": "e647d10f1e58d3333c84c5828d5db708",
    "title": "秋怀四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "紫塞烽烟接素秋，报传江郡腐儒忧。",
      "龙舆早望回南狩，虎旅先须备上游。",
      "黄阁谏书深国计，玉门羌笛散关愁。",
      "将军亟奏三边捷，圣代何孤万里侯。"
    ]
  },
  {
    "id": "e647d10f1e58d3333c84c582d1fc47bb",
    "title": "秋怀四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "潇湘枫落鳜鱼肥，楚客怀归未得归。",
      "频望凤城询北使，尚闻龙舸驻南畿。",
      "惊心关塞旌旗闪，旅食江湖谏疏稀。",
      "本乏涓埃裨郡国，拟将勋业付渔矶。"
    ]
  },
  {
    "id": "e647d10f1e58d3333c84c5823023d74a",
    "title": "秋怀四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "闰年秋尽水城寒，积雨潇潇泽菊残。",
      "五夜霜严回朔气，万家砧急趁江湍。",
      "登楼兴减难成赋，报国才微合挂冠。",
      "向晚关河悲落叶，仰天鸿鹄羡高翰。"
    ]
  },
  {
    "id": "e647d10f1e58d3333c84c58287e4eefa",
    "title": "秋怀四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "黯黯江潭枫树林，异时屈宋并伤心。",
      "萧森合入将归辩，憔悴犹传既放吟。",
      "今古岁时供涕泪，水天楼阁倦登临。",
      "浪为楚客焉能赋，肠断寒城日暮砧。"
    ]
  },
  {
    "id": "e647d10f1e58d3338c91dafc7b4773a6",
    "title": "城南题壁二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "赐免清朝分所宜，故园风月副幽期。",
      "四愁那似张平子，三黜还同柳士师。",
      "田径荷锄鸣犊晚，猎原吹角射禽时。",
      "振衣自笑年来事，野醉川吟更属谁。"
    ]
  },
  {
    "id": "e647d10f1e58d3338c91dafc6c81197c",
    "title": "城南题壁二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "一自归来茹紫芝，每逢野老话襟期。",
      "中林结舍云光抱，别墅看花酒具随。",
      "学稼只缘糊口累，抛书才是息心时。",
      "行歌剩有古今思，瑟瑟晚风吹鬓丝。"
    ]
  },
  {
    "id": "e647d10f1e58d333234de2f96dbfe397",
    "title": "夏日城南别业酬林都宪湘南见寄",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "碧椒结子乱鸣蝉，五月村居思窅然。",
      "青垄岁华流水外，白头心事落花前。",
      "松斋夜拉高僧话，竹簟凉宜醉客眠。",
      "对月怀君江渚上，遥知飞阁俯湘川。"
    ]
  },
  {
    "id": "e647d10f1e58d3331b9003874c91a58c",
    "title": "春兴四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "老兴逢春兴转饶，无端白发任飘萧。",
      "山中有客传丹诀，月下何人弄玉箫。",
      "满眼风烟骄蛱蝶，一枝天地足鹪鹩。",
      "野晴台寺花争发，缓步长吟续楚骚。"
    ]
  },
  {
    "id": "e647d10f1e58d3331b9003878fc3f127",
    "title": "春兴四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "碧草城南路不分，野人诗思正纷纷。",
      "聊随谢客寻幽壑，何必桓谭识古文。",
      "春日苦耽新秫酒，洞天思谒大茅君。",
      "东风吹起花如霰，肠断梁台日暮云。"
    ]
  },
  {
    "id": "e647d10f1e58d3331b9003879b4c07d6",
    "title": "春兴四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "雁门春曙战尘收，骢马当年说壮游。",
      "冰解滹沱胡骑去，草青沙漠塞鸿留。",
      "单于台下无耕耒，苏武城头有戍楼。",
      "归卧沧洲聊极目，庙堂筹策为云州。"
    ]
  },
  {
    "id": "e647d10f1e58d3331b900387b8069979",
    "title": "春兴四首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "嵩渚先生麋鹿姿，早春乐事许谁知。",
      "晴游杏坞诗成捷，夜醉榆村酒散迟。",
      "身世一锄聊半饱，江湖双鬓未全丝。",
      "逢人不解藏踪迹，笑赠山中五色芝。"
    ]
  },
  {
    "id": "e647d10f1e58d333ec40005724d332f3",
    "title": "送李济之令泰和",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "为避缁尘染绣衣，羁栖灊沔日相依。",
      "深春几伴看花醉，小艇时陪泛月归。",
      "潘岳词章仍出宰，匡衡心事已多违。",
      "庐山彭蠡曾游地，莫滞双凫入汉畿。"
    ]
  },
  {
    "id": "e647d10f1e58d333cde5fd9e5b2b7dd2",
    "title": "夏日闲居杂兴三首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "鸟下庭芜柳覆庐，幽居闲况迩何如。",
      "饱餐麦饭奚干禄，稳卧藤床胜读书。",
      "白发懒寻詹尹卜，青天思执化人袪。",
      "晚风忽动逍遥兴，烂熳花村过小车。"
    ]
  },
  {
    "id": "e647d10f1e58d333cde5fd9eefdeb6a7",
    "title": "夏日闲居杂兴三首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "野老无关天地忧，花明酒旨吾何求。",
      "足稀雒下四不出，身备河中三可休。",
      "有客跰𨇤空鉴井，何人澼浪封侯。",
      "小亭晴雨皆堪乐，底是卢敖汗漫游。"
    ]
  },
  {
    "id": "e647d10f1e58d333cde5fd9edfea0a29",
    "title": "夏日闲居杂兴三首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "自著荷衣学灌畦，厌闻车马到幽栖。",
      "始知天地真刍狗，安得形容似木鸡。",
      "卧爱柳风鸣枕畔，坐看梅雨过村西。",
      "邻翁若叩闲居乐，只问诗奚与酒奚。"
    ]
  },
  {
    "id": "e647d10f1e58d333b020bb0c36cba101",
    "title": "送童太守入桂林",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "绯袍金绶紫微臣，郡国如何借寇频。",
      "停鹢北堂还彩服，画熊南国又朱轮。",
      "晴逾梧岭随征雁，秋渡潇湘忆故人。",
      "自愧素餐淹岁月，羡君随处布阳春。"
    ]
  },
  {
    "id": "e647d10f1e58d333dbce88b26e3efd2f",
    "title": "送王都阃之广西",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "帝简郧襄节制雄，岭南专阃气如虹。",
      "雕弓玉斧皆廷赐，燕颔虬髯有父风。",
      "桂水瘴消飞檄外，梧山氛净凯歌中。",
      "麒鳞峻阁云霄待，蚤树平蛮第一功。"
    ]
  },
  {
    "id": "e647d10f1e58d333819777bbe3657946",
    "title": "辛巳至日",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "六年泽国逢长至，愁坐西堂日影移。",
      "不见早梅宁对酒，为怜初雪漫题诗。",
      "寒深关塞銮舆远，岁暮江城鼓角悲。",
      "歧路薄游虚窃禄，晚云鸣雁益凄其。"
    ]
  },
  {
    "id": "e647d10f1e58d333ccbe02b513fd4337",
    "title": "塞门冬夜",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "寒山雪压万峰低，落日山城驻马蹄。",
      "袪冷未逢春瓮熟，欲眠无那夜乌啼。",
      "人来汴水无家信，路入并州有战鼙。",
      "旋思乡愁抛未得，悄然拈笔赋征西。"
    ]
  },
  {
    "id": "e647d10f1e58d333d485996b0ec9950d",
    "title": "解官归汴初度日作",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "此日偏惊白发新，当筵楚舞酒行频。",
      "碧山有伴还成社，银汉无梁莫问津。",
      "种柳醉翁书甲子，纫兰骚客赋庚寅。",
      "情知镜里流年换，聊复酣歌汴水春。"
    ]
  },
  {
    "id": "e647d10f1e58d3337d675af458f4cb26",
    "title": "壬辰元夕",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "髫时元夕《理情赋》，回首风尘三十春。",
      "往事只余床上稿，浮生无那梦中身。",
      "狂来倚瓮青醅尽，老去观灯白发新。",
      "走马过桥君莫笑，百年谁是太平人。"
    ]
  },
  {
    "id": "e647d10f1e58d33389551144928c3ef7",
    "title": "汴州怀古",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "花石今何在，孤城涕泪中。",
      "金梁桥上月，偏照宋遗宫。"
    ]
  },
  {
    "id": "e647d10f1e58d333bf4b8392b97c119a",
    "title": "登台有感",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "台边草色苑边云，载酒来游白日曛。",
      "富贵可怜成一梦，疏花冷雨信陵坟。"
    ]
  },
  {
    "id": "e647d10f1e58d3335c8828b5846cb266",
    "title": "宁武关",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "边城无日不风沙，白草黄云万里赊。",
      "夜夜城头听觱篥，吹残陇水又梅花。"
    ]
  },
  {
    "id": "e647d10f1e58d33358cc79d756b9dd08",
    "title": "大堤曲",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "汉江游女花艳奇，靓妆连袂江之湄。",
      "人生不向襄阳去，宁信春风断肠处。"
    ]
  },
  {
    "id": "e647d10f1e58d333039a582d342878c2",
    "title": "沔阳秩满北上汉水舟中感旧书怀却寄污郡诸寮友",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "我本山海姿，躬耕嵩少阳。八岁学籀篆，十岁《急就章》。",
      "孺小不知难，欲升钟索堂。波磔竟无成，临池心内伤。",
      "十五慕神仙，翘首蓬壶乡。丹炉伏龙虎，金书授琳琅。",
      "虚拟九转熟，白日云霄翔。异人不我遇，徒怀三花香。",
      "十八学击剑，雄雌带风霜。芙蓉起并舞，云日无晶光。",
      "世方泰阶平，屠龙谁荐扬。夜夜双紫气，空射斗牛旁。",
      "二十为时文，读书梁王台。花迎书院发，河绕石梁回。",
      "忆昔杜高李，曾此弄金罍。壁间旧题剥，千年我复来。",
      "长歌海月落，摇笔秋云开。三冬碧岩宿，岑寂良可哀。",
      "郡吏捧檄至，乡闱罗髦才。扬眉下台去，敝袍挟风雷。",
      "滥冠群英选，北上黄金阶。春官扫南宫，侍臣下三台。",
      "鸣钟放玉榜，曲江浪徘徊。自揣疏蹇甚，敢厕金闺游。",
      "春风辞汉殿，虎竹分南州。南州古鱼复，水石清且幽。",
      "苍山抱境转，碧水环城流。凫鸥狎几席，渔火明亭楼。",
      "地偏罕逢迎，讼简多夷犹。昨构仕学轩，虚窗俯云洲。",
      "前植两奇松，后栽几红榴。双鹤如我友，飞鸣意相求。",
      "轩中列图史，芸架牙签稠。夕阳吏人散，窅然似林丘。",
      "垂帘夜独寝，花气侵衾裯。惭无紫霞分，欣有白云讴。",
      "济济沔诸生，时时到厅事。我非草玄翁，汝奚问奇字。",
      "朱弦振《大雅》，绛帷演《易》义。绿鬟两蛮奴，焚香知客至。",
      "禽鸟作喜声，主人有佳思。五月荷花舒，锦绮张南湖。",
      "二三美寮友，邀我聊欢娱。双旌出郡府，五马嘶江郛。",
      "行厨逐飞盖，翩翩登画舻。箫鼓放中流，风流倾上都。",
      "攀花照绿水，恍在冰玉壶。酒酣挥彩毫，意气吞荆巫。",
      "虽为风尘宰，颇类烟霞徒。百姓误怀惠，四郊贼盗无。",
      "所嗟鸿水虐，田畴生鳖鱼。矫制屡发仓，蒙恩两蠲租。",
      "呻吟变讴颂，尽道今有襦。化俗景文翁，卧阁怀汲公。",
      "弦歌遍井巷，而回邹鲁风。三年郡秩满，比奏明光宫。",
      "留滞感岁年，书考悲无功。朝发七泽南，暝过三澨东。",
      "矶花照玉辔，屿草留青骢。父老荷杖送，奔走村塾童。",
      "挥手谢吾民，无劳远相从。顾我素餐者，何裨尔疲癃。",
      "扬舲下汉水，遂与沔人别。荆门沾细雨，郢岸逢初雪。",
      "鲛女近有无，茜蛛远明灭。夜宿芦花丛，霜月半轮缺。",
      "征雁双双鸣，闻之五情热。眷念郡中友，高斋旅愁结。",
      "东皋红梅枝，春来为谁折。伤离偶感旧，薄游计良拙。",
      "孤怀夙自许，初志那堪说。我作五字谣，字字表情血。",
      "去住各加餐，慎勿音尘绝。"
    ]
  },
  {
    "id": "e647d10f1e58d333dbe599295b1ee3b9",
    "title": "村居",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "浮名除宦籍，初服返田家。腊酒犹浮瓮，春风自放花。",
      "抱孙探雀留客剪椿芽。无限村居乐，逢人敢自夸。"
    ]
  },
  {
    "id": "e647d10f1e58d333d7dd9bb7e471383a",
    "title": "己酉游春",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "清晨出郭恣幽赏，水寺烟村无市尘。",
      "也知不饮是恶客，独喜能闲为达人。",
      "信陵台畔已融雪，屠儿墓前还早春。",
      "东风吹面且须醉，坐送斜阳沉远津。"
    ]
  },
  {
    "id": "e647d10f1e58d333e658363d23f4ad56",
    "title": "春游",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "太乙宫前柳色，天清寺口莺啼。",
      "暖风吹面酒醒，斜日穿花路迷。"
    ]
  },
  {
    "id": "e647d10f1e58d3336627c5d8494b216e",
    "title": "春日田园杂兴二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "矮屋燕来燕去，小园花发花飞。",
      "镜里朱颜渐改，山中紫蕨初肥。",
      "石几时挥草笔，土墙夕挂荷衣。",
      "客至莫停酒盏，醉来同卧渔矶。"
    ]
  },
  {
    "id": "e647d10f1e58d3336627c5d85aab535a",
    "title": "春日田园杂兴二首",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "白发春添几许，碧云暮合万重。",
      "柴门延客看弈，竹寺寻僧倚筇。",
      "天汉桥边片月，禹王台上疏钟。",
      "行处漫留短咏，百年聊记吾踪。"
    ]
  },
  {
    "id": "e647d10f1e58d33355a2e45b69a3e56a",
    "title": "战城南",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "战城南，城南白骨高嶙峋。胡风四边来，冥冥起黄尘。",
      "但闻众鬼哭，不知何方人。有母倚闾，有妻捣衣。逢人问信，不见汝归。",
      "年年寒食，家家悲啼。有梦见汝面，无处寻汝尸。战城南，哀复哀，乌鸦暮徘徊，啄肠向林飞。",
      "颅箭无人取，惟有蚋蚁围。嗟哉戍边人，到此莫思回。"
    ]
  },
  {
    "id": "e647d10f1e58d33348478cd74c4d6ffd",
    "title": "苦寒行",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "长安列绣衢，青楼是倡家。重闺隐鸳鸯，暖幕霏烟霞。",
      "密霰岂能入，回飙无奈何。紫貂邯郸儿，登楼拉双娥。",
      "赵舞《小垂手》，吴扬秀蛾。酒酣呼六博，枭采明如花。",
      "厌厌翡翠帐，冉冉春风和。笑问楼上人，今年寒讵多？"
    ]
  },
  {
    "id": "e647d10f1e65b0b9c2af10f04305b860",
    "title": "临清公署作",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "万家楼阁抱城阿，武帝旌旗向此过。",
      "不见凤笙吹别殿，空闻龙舸驻清河。",
      "水寒沙碧生冰雪，华榭歌台长薜萝。",
      "共道于今游幸少，豹房虎圈月华多。"
    ]
  },
  {
    "id": "e647d10f1e65b0b9e9d3ba35656a408f",
    "title": "晓渡玉河桥",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "百尺飞梁烟雾生，雕阑玉窦绮罗行。",
      "御沟月露生秋兴，驻马垂鞭听水声。"
    ]
  },
  {
    "id": "e647d10f1e65b0b959c1ad16b2f6d45f",
    "title": "宫词四首",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "晓向君王赐赏还，长街一字佩珊珊。",
      "白头宫监呼名姓，换入迎春第几班。"
    ]
  },
  {
    "id": "e647d10f1e65b0b959c1ad16679273b5",
    "title": "宫词四首",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "不眠常问夜如何，殿角风铃响渐多。",
      "记得一声《河满子》，低低灯下学人歌。"
    ]
  },
  {
    "id": "e647d10f1e65b0b959c1ad16ab83b59f",
    "title": "宫词四首",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "蛾眉扫罢去朝天，正值官家例散鲜。",
      "见说羊车随意到，不教中使口宣传。"
    ]
  },
  {
    "id": "e647d10f1e65b0b959c1ad166396137f",
    "title": "宫词四首",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "三三两两不知愁，结束罗裙学打球。",
      "傍晚忽闻天乐近，分明只在殿东头。"
    ]
  },
  {
    "id": "e647d10f1e65b0b95503919bccc6c2dd",
    "title": "雨中送驾和研冈二首",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "春祀瞻陵庙，宸游出帝城。",
      "丰隆扶翠辇，屏翳抗龙旌。",
      "柳色迎銮细，莺歌向跸清。",
      "寝园佳气合，驰道瑞烟平。",
      "沙软千官拥，泥香万骑鸣。",
      "精禋劳圣主，数傍碧山行。"
    ]
  },
  {
    "id": "e647d10f1e65b0b95503919b87cbe503",
    "title": "雨中送驾和研冈二首",
    "authorName": "童承叙",
    "authorId": "e647d10f1e65b0b9d1457b72d010396c",
    "dynasty": "明",
    "content": [
      "法驾开云幕，慈闱拥万城。",
      "社烟随采仗，谷雨落青旌。",
      "春豫流鲜泽，皇游览太清。",
      "沾衣知宠渥，润物感升平。",
      "山绕銮舆净，泉当帐殿鸣。",
      "传宣戒龙舸，还泛玉湖行。"
    ]
  },
  {
    "id": "e647d10f1e70d905825478e112743d2e",
    "title": "驾出西山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "盖拥千官出，鸣銮历上都。",
      "清涂驱海若，飞驭役天吴。",
      "云树张仙幄，山花荐御厨。",
      "恩光遍岩穴，中谷动嵩呼。"
    ]
  },
  {
    "id": "e647d10f1e70d90564bd7baf3051015f",
    "title": "过崔驸马山亭",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "主第开新径，仙源处处通。",
      "晓云低拂树，春鸟静吟风。",
      "水带天湖碧，花分御苑红。",
      "凤箫声缥缈，疑隔玉楼东。"
    ]
  },
  {
    "id": "e647d10f1e70d9057e40854ca39fc20f",
    "title": "送温尚书还蜀",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "承恩归旧里，祖帐满都城。",
      "恋阙丹心在，忧时雪鬓生。",
      "锦江秋月白，剑阁暮云横。",
      "伫看平津诏，苍生望老成。"
    ]
  },
  {
    "id": "e647d10f1e70d905bebbe84b741fc238",
    "title": "登匡庐绝顶",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "匡庐最高处，迥与碧空齐。",
      "下见众山小，回看落日低。",
      "松间调野鹤，云里听天鸡。",
      "晚逐钟声去，相将度虎溪。"
    ]
  },
  {
    "id": "e647d10f1e70d905a1d23862fa534427",
    "title": "别吴山人广",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "客中仍送客，离思渺难任。",
      "歧路一尊酒，故人千里心。",
      "归云冲落雁，寒角乱秋砧。",
      "湖海风尘里，前期何处寻。"
    ]
  },
  {
    "id": "e647d10f1e70d9053648270859c1f6f6",
    "title": "送友人之夷陵",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "摇落楚山头，嗟君岁晏游。",
      "相看歧路别，翻动异乡愁。",
      "雁影湘江月，猿声巫峡秋。",
      "仲宣怀古地，乘兴好登楼。"
    ]
  },
  {
    "id": "e647d10f1e70d90579c77cd2ec799e2f",
    "title": "游峡山寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "飞来江上寺，幽胜绝尘氛。",
      "树老皆黄叶，山高多白云。",
      "雨花长日下，仙梵半空闻。",
      "顿起安禅想，同参猿鹤群。"
    ]
  },
  {
    "id": "e647d10f1e70d90540694168238aa402",
    "title": "宿归云庵赠敬上人",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "烟萝小径通，一室挂云中。",
      "树影暗浮水，秋声半在空。",
      "疏钟山际月，孤榻竹边风。",
      "竟夜浑无寐，清谈对远公。"
    ]
  },
  {
    "id": "e647d10f1e70d90517b0e21e7b74e78b",
    "title": "宿小金山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "独坐双峰暮，超然远俗氛。",
      "林疏微露月，石峭暗藏云。",
      "清梵连渔唱，飞鸥混鹤群。",
      "茫茫天水际，秋色迥难分。"
    ]
  },
  {
    "id": "e647d10f1e70d9057f49314e0606b535",
    "title": "游紫云观",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "方外惬幽寻，清虚长道心。",
      "闲门芳草合，古径白云深。",
      "带雨龙归洞，衔花鸟出林。",
      "时闻笙鹤侣，天际下空音。"
    ]
  },
  {
    "id": "e647d10f1e70d90519b0a5a7a883989e",
    "title": "喜刘德夫携侄用明入社",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "千载山阳会，竹林今复开。",
      "步兵时爱客，自领阿咸来。",
      "石上题诗去，花边载酒回。",
      "嵇生虽好懒，犹得数追陪。"
    ]
  },
  {
    "id": "e647d10f1e70d9056fc0878a5d0c757c",
    "title": "岩居僧",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "一钵寄岩石，尘喧迥不闻。",
      "小厨分涧水，短榻卧松云。",
      "衣借枯藤补，香收野蒳焚。",
      "晚来趺坐处，猿鹤自为群。"
    ]
  },
  {
    "id": "e647d10f1e70d9058ecb1d3de778e645",
    "title": "行乐过西庄",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "行乐莫迟徊，流光暗里催。",
      "雁随春燕去，老逐少年来。",
      "花影移歌席，莺声促酒杯。",
      "幽怀兼笑口，一日几回开。"
    ]
  },
  {
    "id": "e647d10f1e70d9055e1609260fe5b78d",
    "title": "游杨园四首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "夙有沧洲好，言寻云水乡。",
      "入门麋鹿狎，穿径薜萝长。",
      "物外情偏洽，尊前兴更狂。",
      "此身任泉石，宁复记他乡。"
    ]
  },
  {
    "id": "e647d10f1e70d9055e160926a1140a35",
    "title": "游杨园四首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "海鸥驯野性，瑶草寄玄思。",
      "但爱青林好，安知白日移。",
      "薄霜沾小径，寒月隐高枝。",
      "绻此幽栖处，簪缨非所知。"
    ]
  },
  {
    "id": "e647d10f1e70d9055e160926cea8b414",
    "title": "游杨园四首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "曲沼通松岛，虚窗傍竹扉。",
      "萍开鱼竞跃，花落鸟惊飞。",
      "扳磴云随履，穿林露湿衣。",
      "沙鸥莫相忌，吾已解忘机。"
    ]
  },
  {
    "id": "e647d10f1e70d9055e160926e1baf65b",
    "title": "游杨园四首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "此日跻扳地，逍遥情自多。",
      "看云漫矫首，对酒一狂歌。",
      "放棹娱沙鸟，纫衣寻芰荷。",
      "片心不系处，时见冥鸿过。"
    ]
  },
  {
    "id": "e647d10f1e70d90545b67a64685726cb",
    "title": "秋日怀诸弟",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "经年沧海别，客思怯风波。",
      "岭外寄书少，梦中相见多。",
      "秋声落寒竹，雨意澹烟萝。",
      "忍听鹡鸰语，双双奈尔何。"
    ]
  },
  {
    "id": "e647d10f1e70d905a3918902d0f22707",
    "title": "过沈道士山居",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "高遁爱山深，仙踪讵可寻。",
      "遍行芳草路，方到白云林。",
      "石设岩边榻，泉鸣涧下琴。",
      "不闻朝市事，应见出尘心。"
    ]
  },
  {
    "id": "e647d10f1e70d905dc666f831588f603",
    "title": "客堂夜坐",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "独对芜城菊，凝寒未著花。",
      "几回惊岁暮，犹自客天涯。",
      "月下砧声急，风前雁影斜。",
      "归心将别梦，夜夜不离家。"
    ]
  },
  {
    "id": "e647d10f1e70d905a2e159663d9711f6",
    "title": "酬方山人访东山旧隐见寄",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "君向东山去，怀予旧赏踪。",
      "移舟经剡水，开榻对稽峰。",
      "夜色溪边月，秋声涧底松。",
      "清谈支许会，何日更相从。"
    ]
  },
  {
    "id": "e647d10f1e70d905c4aa0d3cd123041d",
    "title": "游石屋洞",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "深谷天藏景，耽幽客共游。",
      "云移山不动，石在水长流。",
      "竹露晞初日，松风报早秋。",
      "尘心消欲尽，彷若住丹邱。"
    ]
  },
  {
    "id": "e647d10f1e70d90529a0a758c56c1e32",
    "title": "送张少府之天台",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "君才堪吏隐，佐牧近青山。",
      "经岁逢迎少，终朝案牍闲。",
      "鸟啼官树里，草长讼庭间。",
      "莫学南昌尉，寻仙去不还。"
    ]
  },
  {
    "id": "e647d10f1e70d905be79caaffc1a5b6e",
    "title": "过留城谒张子房庙",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "报仇仍佐汉，昔志已能酬。",
      "庙岂乡人祀，功将太史收。",
      "一编黄石略，万里赤松游。",
      "永谢韩彭累，高风千古流。"
    ]
  },
  {
    "id": "e647d10f1e70d905116525be9f9ae4a1",
    "title": "过吕梁洪",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "吕梁遗禹迹，怪石尚崔嵬。",
      "不雨飞晴瀑，无风响夜雷。",
      "逆流看砥柱，济险赖群才。",
      "何事劳劳客，冲波日往来。"
    ]
  },
  {
    "id": "e647d10f1e70d905878a8d040aa6f3c9",
    "title": "送张朝使使朝鲜便道还浙",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "丹命辞仙阙，绯衣返故乡。",
      "九天持汉节，万里拜夷王。",
      "舟撼波涛壮，旌摇日月光。",
      "遥看诸属国，奔走使车傍。"
    ]
  },
  {
    "id": "e647d10f1e70d90599486d37477e7e85",
    "title": "送竹冠道人游天都山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "驱鸡别仙妇，万里访天都。",
      "囊秘长生药，身藏五岳图。",
      "闲心怜水石，浪迹满江湖。",
      "鹤背千峰冷，西风剑气孤。"
    ]
  },
  {
    "id": "e647d10f1e70d905a197d4c71b1d8a61",
    "title": "赠大同梁总戎",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "大将独专征，辕门夜不惊。",
      "君王新授律，戎狄素知名。",
      "马放云中野，人闲谷口营。",
      "先声销敌气，隐隐一长城。"
    ]
  },
  {
    "id": "e647d10f1e70d905eb03e9b1a3620657",
    "title": "赠峄山不食翁",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "伏气无烟火，经年长独眠。",
      "半窗倚危石，一榻临清泉。",
      "不问岁华改，那知陵谷迁。",
      "白头双眼碧，童貌尚依然。"
    ]
  },
  {
    "id": "e647d10f1e70d905a93311af130f37fd",
    "title": "九日与张古松登峄山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "高秋逢令节，空值客中身。",
      "纵有登高兴，知无送酒人。",
      "霜催南浦雁，烟黯隔江蘋。",
      "莫折黄花看，羞君白发新。"
    ]
  },
  {
    "id": "e647d10f1e70d905c4b712f17db6615a",
    "title": "济上逢刘望阳夜酌言别",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "相逢万里外，相忆十年前。",
      "良晤还能几，高情总自怜。",
      "杯深那觉醉，坐久竟忘眠。",
      "借问清霄月，何时缺复圆。"
    ]
  },
  {
    "id": "e647d10f1e70d905892b88e2bb7bf1d3",
    "title": "赠方太古先生",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "道在名方重，幽居常晏如。",
      "眼前无长物，床上有残书。",
      "素抱黔娄操，频空原宪储。",
      "文侯如见礼，应自式君庐。"
    ]
  },
  {
    "id": "e647d10f1e70d905a322c295907ee6f8",
    "title": "雪夜友人过访",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "江天风雪夜，有客过林邱。",
      "稍似孤山兴，浑如剡水游。",
      "鸣琴开竹榻，命酌泛虚舟。",
      "共坐寒梅下，泠然思转幽。"
    ]
  },
  {
    "id": "e647d10f1e70d905cdaf47da8db53884",
    "title": "赋得闲心江上月",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "惟爱江边月，闲情坐夜深。",
      "水流长不极，云去任无心。",
      "拂石开新酌，临风鸣素琴。",
      "秋声蘋末起，凉思助幽襟。"
    ]
  },
  {
    "id": "e647d10f1e70d905cf1e18f7454c6145",
    "title": "挽草衣道人",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "先生何处去，应驾赤虬飞。",
      "石榻云初冷，丹炉火欲微。",
      "苔痕封蜕骨，松子落仙衣。",
      "化鹤辽阳外，千秋更一归。"
    ]
  },
  {
    "id": "e647d10f1e70d9057244718222257e2e",
    "title": "不出",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "不出几经旬，幽栖废栉巾。",
      "鸟啼方觉曙，花发始知春。",
      "懒性岂宜俗，浮名空累身。",
      "祇便来客少，麋鹿自相亲。"
    ]
  },
  {
    "id": "e647d10f1e70d905146bc24f1604d0d2",
    "title": "送万见湖谪官之武冈",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "同君俱失意，惜别向江干。",
      "怅念前途远，方知直道难。",
      "春山当雪霁，古木入云寒。",
      "樽酒聊相慰，风尘且自宽。"
    ]
  },
  {
    "id": "e647d10f1e70d905d4d5a9447828e55b",
    "title": "潞河夜饮别帅从事南还",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "送客犹为客，归期未有期。",
      "一尊今夜酒，千里故园思。",
      "蛩响寒更候，鸟啼落月时。",
      "忽闻江上笛，别绪益凄其。"
    ]
  },
  {
    "id": "e647d10f1e70d905e6d2f2219b2bc922",
    "title": "寺居",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "读书向山寺，习静寡将迎。",
      "云去窗犹湿，风来琴自鸣。",
      "锄苓供药物，采蕨荐盘羹。",
      "闲过邻僧语，尘心一以清。"
    ]
  },
  {
    "id": "e647d10f1e70d9050ed6562e6f764dbc",
    "title": "少妇词",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "少小娇无力，行行仗侍儿。",
      "自矜花貌好，偏喜淡妆宜。",
      "阿姥傅金粉，郎君画翠眉。",
      "春朝风尚恶，独坐下罗帏。"
    ]
  },
  {
    "id": "e647d10f1e70d905855c92ccbbc5740a",
    "title": "宿五层楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "危楼凌碧落，俯眺万山秋。",
      "明月樽前过，银河槛外流。",
      "高歌振林木，清梦落沧洲。",
      "夜半闻笙鹤，翻疑霄汉游。"
    ]
  },
  {
    "id": "e647d10f1e70d9053c73fdb38ea595b8",
    "title": "新安程汝立归自辽西携酒慰之",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "为客三十载，故园今始归。",
      "乡音犹未改，霜鬓觉全稀。",
      "童稚惊相问，亲朋半已非。",
      "唯馀骨肉意，恋别尚依依。"
    ]
  },
  {
    "id": "e647d10f1e70d905e79b07165891ed37",
    "title": "刘生",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "身居燕赵北，鞍马是平生。",
      "射猎秋常出，防胡夜独行。",
      "弓弯新月影，剑拂早霜明。",
      "不受将军令，横行细柳营。"
    ]
  },
  {
    "id": "e647d10f1e70d905f30e51e94e8677ad",
    "title": "泊星子口望五老诸峰",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "维舟落星渚，遥望匡庐峰。",
      "未陟云边寺，先闻月下钟。",
      "疏枫积暮霭，碧水澹秋容。",
      "明朝恣登览，去去任孤筇。"
    ]
  },
  {
    "id": "e647d10f1e70d905d84ebece4903d8ad",
    "title": "社日过东阿",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "长途犹旅食，谁与换春衣。",
      "榆社人初散，茅檐燕已归。",
      "河流经岸断，垄树入烟微。",
      "忽见南来雁，乡心相逐飞。"
    ]
  },
  {
    "id": "e647d10f1e70d905ffdb80f4e19f04a9",
    "title": "解官归至洪都逢殷武北上",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "白头君始仕，壮岁我归田。",
      "来去俱为客，穷通一任天。",
      "深杯秋雨外，细语夜灯前。",
      "后会知何日，分携各怆然。"
    ]
  },
  {
    "id": "e647d10f1e70d9055c982d9207fdb77f",
    "title": "送友人赴边",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "烽火照祁连，三军复驻边。",
      "寒笳悲汉月，塞草接胡烟。",
      "按甲秋□□，□□□□□。",
      "□□应献捷，刻石继燕然。"
    ]
  },
  {
    "id": "e647d10f1e70d905c7c15f5e44111d53",
    "title": "与萧龙石夜坐",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "客地相逢日，孤灯夜话时。",
      "看花频拂麈，对酒重论诗。",
      "月落乌声切，天寒雁影迟。",
      "无何成远别，应此系吾思。"
    ]
  },
  {
    "id": "e647d10f1e70d90517b0e21e59a4e037",
    "title": "宿小金山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "香阁临浈水，灵山控粤城。",
      "雨深青藓合，潮长白云平。",
      "野鹤依人舞，岩花对客清。",
      "禅房独欹枕，惟有暮钟声。"
    ]
  },
  {
    "id": "e647d10f1e70d905bceaf9152ebc6731",
    "title": "舟中见月",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "江静波光练，天空月色孤。",
      "崇林烟外密，远岫霭中无。",
      "流萤依露草，旅雁宿秋蒲。",
      "坐觉良宵永，悠然逸兴俱。"
    ]
  },
  {
    "id": "e647d10f1e70d905ece6b9fa43cbd582",
    "title": "楚江遇雪感怀",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "彭泽波涛壮，浔阳雨雪飘。",
      "扬帆冲暮霭，击枻趁春潮。",
      "柳暗章台路，花深海市桥。",
      "追游怀宋玉，魂去竟谁招。"
    ]
  },
  {
    "id": "e647d10f1e70d9053ce432d17f5b8d3c",
    "title": "金山寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "重楼馀蜃气，双塔锁鳌峰。",
      "振锡归林鹤，挥云起钵龙。",
      "梵影涵秋月，潮声送暮钟。",
      "净缘如可结，于此卧寒松。"
    ]
  },
  {
    "id": "e647d10f1e70d905081d09f67179a775",
    "title": "小金山夜宴别亲友",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "珠江维别舸，郁水敞离觞。",
      "锦瑟翻新调，春花发暗香。",
      "开襟情不极，携手意难忘。",
      "今夕同看月，明朝各异乡。"
    ]
  },
  {
    "id": "e647d10f1e70d905a40449b4deeae8e8",
    "title": "赠王沂川",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "爱汝词华俊，才名人所闻。",
      "高风齐孺子，逸思过参军。",
      "剑气藏珠斗，丹光拂紫云。",
      "招携吾岂敢，端坐慕清芬。"
    ]
  },
  {
    "id": "e647d10f1e70d905dcbb74e7e8f86b29",
    "title": "望湖亭",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "紫逻通玄圃，珠林抱镜湖。",
      "机忘鸥鸟狎，心静水云孤。",
      "地拥三吴胜，天开七宝图。",
      "何时容卜筑，携鹤拟仙逋。"
    ]
  },
  {
    "id": "e647d10f1e70d9050dab4b436983cbaa",
    "title": "游三过堂赠徐鹤山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "永日延清暇，山亭啸傲时。",
      "诸峰留晚照，一水湛清漪。",
      "静倚青藜杖，狂吟白苎词。",
      "沧洲吾道在，潇洒任吾之。"
    ]
  },
  {
    "id": "e647d10f1e70d905c4fe8ecb5c077ba6",
    "title": "寄嵇南川太史",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "叔夜擅风流，陶情水石幽。",
      "一春多中酒，几日不梳头。",
      "对月移歌席，披烟弄钓舟。",
      "何时理棹去，同尔竹林游。"
    ]
  },
  {
    "id": "e647d10f1e70d905ed40ae829469a0e0",
    "title": "奉和李奉常天坛候驾即事",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "紫垣烟柳昼阴阴，花满仙坛春正深。",
      "风外时闻琼佩响，云端遥望翠华临。",
      "龙盘瑞气开行殿，莺啭清歌出上林。",
      "江海微臣亦何幸，叨陪鸳鹭列朝簪。"
    ]
  },
  {
    "id": "e647d10f1e70d90580c46e3b9c4730ac",
    "title": "春日寄直阁林员外",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "仙郎散佩侍彤闱，候吏焚香护赐衣。",
      "亲捧紫泥传禁语，时登青琐沐恩辉。",
      "飘花细傍宫墙出，乳燕斜穿御路飞。",
      "退食省中无一事，晚来信马柳边归。"
    ]
  },
  {
    "id": "e647d10f1e70d90539b3a6daa0aa9e90",
    "title": "石亭馆与友人夜坐",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "客里逢君属暮秋，别情归思共悠悠。",
      "灯前细雨催黄叶，海内知心半白头。",
      "露气暗浮冰簟冷，蛩声偏助草堂幽。",
      "欲期后会应难定，且对青尊一暂留。"
    ]
  },
  {
    "id": "e647d10f1e70d90553c6cbd7344e189b",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "一别蒿莱奉紫宸，金门通籍宠光新。",
      "清宵曳履趋仙阙，薄暮鸣珂出禁闉。",
      "万户笙歌连落日，五陵车马动飞尘。",
      "江湖此际瞻依切，清梦犹驰汉苑春。"
    ]
  },
  {
    "id": "e647d10f1e70d90553c6cbd75460410f",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "秣陵佳丽艳流霞，晋苑吴宫昔所夸。",
      "北固青山雄帝宅，长江一水渺仙槎。",
      "荒墩已没江淹梦，古巷犹传谢傅家。",
      "唯有青楼烟柳地，年年歌舞竞繁华。"
    ]
  },
  {
    "id": "e647d10f1e70d90553c6cbd7387b11c7",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "夹谷陶山汶水西，泰宁形胜几扳跻。",
      "东临日观三峰近，南望天门五岳低。",
      "太白楼荒销侠气，右军池古剥留题。",
      "江湖十载曾游地，乘兴何时还杖藜。"
    ]
  },
  {
    "id": "e647d10f1e70d90553c6cbd7d56dc30a",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "甘泉猎火接天齐，塞路天寒雨雪迷。",
      "李广封侯惭射虎，刘琨报主忆闻鸡。",
      "关河杀气催杨柳，沙漠烽烟困马蹄。",
      "为报嫖姚宽北顾，元功先遣拜琼圭。"
    ]
  },
  {
    "id": "e647d10f1e70d90553c6cbd740dbd6df",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "忆昔吴门秋可怜，澹烟疏柳夕阳天。",
      "青山易得芳时乐，白雪难逢寡和篇。",
      "茂苑旧游孤月外，横塘新曲晚风前。",
      "只今卧病云山隔，野水芦花一钓船。"
    ]
  },
  {
    "id": "e647d10f1e70d90553c6cbd7a68ffe52",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "兵戈满地壮心惊，极目中原感慨生。",
      "西北转输嗟络绎，东南寇盗苦纵横。",
      "单车多垒谁堪使，百税穷檐愿息征。",
      "日暮凭轩增涕泪，江湖空抱贾生情。"
    ]
  },
  {
    "id": "e647d10f1e70d90553c6cbd7b0da388e",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "水落天空溽气收，微茫烟渚隔沙邱。",
      "寒催砧杵千家月，霜到关河几树秋。",
      "声断塞云闻雁过，光侵池草见萤流。",
      "感时王粲心徒切，独倚荆南万里楼。"
    ]
  },
  {
    "id": "e647d10f1e70d90553c6cbd7157ab281",
    "title": "忆昔八首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "云萝露草径西东，尘世幽缘不易逢。",
      "招隐尚怜丛桂在，问奇谁负酒杯空。",
      "青山日暮云随杖，碧海秋清月满篷。",
      "一自烟霞拌懒散，弋人宁复慕飞鸿。"
    ]
  },
  {
    "id": "e647d10f1e70d9051d44e82d1322a5fd",
    "title": "新秋感怀",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "酒罢高歌清夜阑，年来犹自滞长安。",
      "片云将雨消残暑，断雁迎风动早寒。",
      "乡国渺茫劳梦远，江湖飘泊识交难。",
      "欲归未定缘何事，短铗无心向客弹。"
    ]
  },
  {
    "id": "e647d10f1e70d905a0983a5aec29acc8",
    "title": "赠陆郎中归隐林屋",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "石林幽胜远人群，清隐于今独有君。",
      "暑去未消岩下雪，风来犹带涧边云。",
      "半窗月色留僧话，一径松阴共鹤分。",
      "遥想北山著书处，他年应不愧移文。"
    ]
  },
  {
    "id": "e647d10f1e70d905e33352e895a28787",
    "title": "西苑即事",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "沉沉昼漏不闻喧，缓步听莺出禁垣。",
      "风送飞花来上苑，烟含细草绕长门。",
      "日边凤阙攒云气，柳外龙池积雨痕。",
      "满路金貂宾从过，共传许史近承恩。"
    ]
  },
  {
    "id": "e647d10f1e70d905313bd9968b04357b",
    "title": "清明日思家",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "紫陌新烟出汉宫，柔桑遍绿杏枝红。",
      "楼台半落梨花雨，帘幕斜吹燕子风。",
      "物候渐随时思改，酒杯犹喜故人同。",
      "朝来亦有还家梦，无那莺声到枕中。"
    ]
  },
  {
    "id": "e647d10f1e70d90598c1de0a2302d4a7",
    "title": "题蕉邱王逸人隐居",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "买断蕉邱事药栏，临窗静对竹千竿。",
      "床头绿酒应长满，屋外青山空自看。",
      "涧水流云时作雨，林花带露暗生寒。",
      "柴门寂寂逢迎少，隐几焚香懒著冠。"
    ]
  },
  {
    "id": "e647d10f1e70d90517e0c5f61baf4eb0",
    "title": "巫山云",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "十二峰头映晚晖，非烟非雾转霏微。",
      "因风吹入襄王梦，带雨乱飘神女衣。",
      "野树影中寒不散，啼猿声里湿还飞。",
      "不知秋去天如洗，万里悠悠何处归。"
    ]
  },
  {
    "id": "e647d10f1e70d9055db24421bf14f3dd",
    "title": "酬陈鸣野见寄",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "千里劳君问索居，江空岁晚独愁予。",
      "只缘岭外无来雁，莫道天涯少寄书。",
      "草径秋深吟蟋蟀，石池霜冷落芙蕖。",
      "关河迢递风尘隔，两地同看月色虚。"
    ]
  },
  {
    "id": "e647d10f1e70d905ae4230d55583e123",
    "title": "钱塘经宋故宫",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "瓦砾重重半草莱，前朝宫阙总浮埃。",
      "已无辇路鸣珂入，空有春风燕子来。",
      "阴砌覆烟眠断柳，残碑含雨长荒苔。",
      "江山不管兴亡恨，依旧寒潮自往回。"
    ]
  },
  {
    "id": "e647d10f1e70d9058d3df1064a8ce6f5",
    "title": "客中逢暮春",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "江上春归客未归，一春多恨赏心违。",
      "破巢新燕穿帘去，带雨桃花逐絮飞。",
      "薄酒易醒孤枕梦，长途犹著别家衣。",
      "风尘冉冉年华改，肠断江湖消息稀。"
    ]
  },
  {
    "id": "e647d10f1e70d90539d2116a7366b2d4",
    "title": "送吴国博还金陵",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "楼头霜落角声残，晓度关城匹马寒。",
      "岁晚交游知己少，天涯烽火别君难。",
      "冯驩何用空弹铗，梅福惟应早挂冠。",
      "归去蒋陵寻旧隐，著书宁复下长安。"
    ]
  },
  {
    "id": "e647d10f1e70d905dc19972100c190c3",
    "title": "送徐子明书记赴边",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "赤塞尘沙迥未平，多君意气喜论兵。",
      "已经楚上三年别，还作云中万里行。",
      "霁雪射雕青海岸，秋风走马白狼城。",
      "即随骠骑承恩泽，犹胜芸窗老此生。"
    ]
  },
  {
    "id": "e647d10f1e70d905b9d0b210d447c3a3",
    "title": "春草",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "摇动轻烟展翠茵，萋萋长是傍幽人。",
      "沿阶遍杂莓苔色，近水不沾车马尘。",
      "浓绿映花南浦晚，柔香带雨曲江春。",
      "无端一夜相思发，几处池塘入梦频。"
    ]
  },
  {
    "id": "e647d10f1e70d9057ca51f3cbc2076e2",
    "title": "中秋夜对月怀吴之仲",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "玉笛凄清隔院闻，枫林霜叶落纷纷。",
      "人间月色此时好，天上秋期今夜分。",
      "几处远山凝暮霭，一声孤雁起寒云。",
      "相思迢递天南北，坐对清光长忆君。"
    ]
  },
  {
    "id": "e647d10f1e70d9056d81ec9486b9978e",
    "title": "厓山吊古三首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "风吹锦舰覆江滨，回首神京半已尘。",
      "苏武岂能臣羯□，仲连宁肯帝嬴秦。",
      "天边星陨妖先见，海上龙兴谶未真。",
      "父老只今犹抱恨，每逢寒食荐芳蘋。"
    ]
  },
  {
    "id": "e647d10f1e70d9056d81ec944873818e",
    "title": "厓山吊古三首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "中原战血洒晴烟，末祚逢厓事可怜。",
      "祸胜六宫南渡日，仇深二帝北归年。",
      "奸谀误国情堪愤，闽广图安势已偏。",
      "千古忠魂消不得，怒涛长咽海门天。"
    ]
  },
  {
    "id": "e647d10f1e70d9056d81ec94f12263f7",
    "title": "厓山吊古三首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "野树云垂古庙阴，愁翻白浪众山沉。",
      "捐身万里孤臣泪，誓死三军恋主心。",
      "日照乾坤馀正气，寒生风雨助哀吟。",
      "茫茫沧海深如许，不似行人恨更深。"
    ]
  },
  {
    "id": "e647d10f1e70d905b43106070d24bd0b",
    "title": "赠丁戊山人还闽中",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "海内名山已遍游，西风归卧幔亭秋。",
      "有时见月频呼酒，尽日看云独倚楼。",
      "采药不辞松径远，题诗偏爱石岩幽。",
      "拂衣我欲从君去，九曲溪边泛钓舟。"
    ]
  },
  {
    "id": "e647d10f1e70d9057d1046745f0fa4de",
    "title": "晋兴道中",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "水接湘江深复深，楚山迢递映枫林。",
      "四时不断烟岚色，两岸唯闻猿鸟音。",
      "帝子庙荒霜竹冷，伏波台古暮潮侵。",
      "苍梧回首浮云渺，明月清砧动客心。"
    ]
  },
  {
    "id": "e647d10f1e70d9057d9384521ddfce41",
    "title": "游南屏寺忆孙太初",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "太白山人竟不回，风流争羡谪仙才。",
      "云游五岳还词赋，豹隐三吴自草莱。",
      "习静著书常闭户，狂歌散发独登台。",
      "鸾骖一去无消息，花满西湖空自开。"
    ]
  },
  {
    "id": "e647d10f1e70d905dd494ac37bb22447",
    "title": "渡杨子江",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "千里扬帆破浪游，长江浩浩漭生秋。",
      "城头树没青山小，天际涛翻白雪流。",
      "吴楚地形分北固，乾坤王气自中州。",
      "晴空入望风烟迥，万顷波光日月浮。"
    ]
  },
  {
    "id": "e647d10f1e70d905c7273af512f557c1",
    "title": "秋日寄怀异上人",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "忆昔曾同慧远游，东林几度漫淹留。",
      "鹤翻露滴松房冷，鹿过苔深竹院幽。",
      "卓锡白云生涧底，步虚明月上峰头。",
      "却从一别清宵话，已悟三生总是浮。"
    ]
  },
  {
    "id": "e647d10f1e70d905b5b7a7b24f78af95",
    "title": "乱后书怀",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "频年烽火遍郊墟，到处逢人问卜居。",
      "荒后田庐浑是累，乱来亲友渐相疏。",
      "销忧独忆中山酒，闭户惟看邺架书。",
      "径草潇潇秋雨外，文园空自卧相如。"
    ]
  },
  {
    "id": "e647d10f1e70d9057ceae65fa05e7532",
    "title": "夏日同姚子玉费子文游云居寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "苍烟白石满空山，野寺深藏乱竹间。",
      "游客漫随清磬入，老僧长对落花闲。",
      "潭边宿雨从龙去，树底残云伴鹤还。",
      "尽日临流恣幽赏，披襟坐遍石苔斑。"
    ]
  },
  {
    "id": "e647d10f1e70d905f4c357f94e3eaad8",
    "title": "春日吴山游宴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "千载吴宫已劫灰，吴山依旧客重来。",
      "子胥台迥空明月，范蠡湖堙长绿苔。",
      "往事但随流水去，春风又见野花开。",
      "登临一笑忘今古，莫负歌前酩酊杯。"
    ]
  },
  {
    "id": "e647d10f1e70d905ba46f97cadd61e3a",
    "title": "小浮邱闲居",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "门巷春深昼不关，阶前蜗迹杂苔斑。",
      "邻沽任可长留客，市隐何须更买山。",
      "有兴独寻芳草去，无机惟爱白云闲。",
      "坐临磐石看流水，日暮空随倦鸟还。"
    ]
  },
  {
    "id": "e647d10f1e70d9056a41436d30861617",
    "title": "十八夜对月别友人",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "出饯河梁月上时，半轮清影泛金卮。",
      "由来天上多圆缺，何况人间无别离。",
      "夜静鱼龙浮远水，露寒乌鹊聚高枝。",
      "空山岁晚还相忆，惟有梅花寄所思。"
    ]
  },
  {
    "id": "e647d10f1e70d905a3ebd18cffc4b18e",
    "title": "赠上高叶广文",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "怜君十载论文地，岳麓匡山共结邻。",
      "官树鸟啼飞絮雨，讲坛烟锁落花春。",
      "诸生重道元推鲁，博士专经共羡秦。",
      "独坐寒毡对清昼，身闲且莫厌官贫。"
    ]
  },
  {
    "id": "e647d10f1e70d9056798876702247066",
    "title": "月下送客归湓浦",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "蒹葭洲上月如霜，楚客归心益渺茫。",
      "湖海十年交谊重，关山万里别愁长。",
      "碧梧半落秋将杪，银汉西流夜未央。",
      "莫惜音书寄来雁，湓城咫尺是衡阳。"
    ]
  },
  {
    "id": "e647d10f1e70d9059c56fde758a7ab67",
    "title": "山居吟",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "草作岩居云作扉，耽幽简出澹忘归。",
      "村童解煮白石饭，野老自制青荷衣。",
      "得食山鸡去复返，近人仙鹤鸣还飞。",
      "有时独坐对花落，醉击瓿甊歌采薇。"
    ]
  },
  {
    "id": "e647d10f1e70d905a08b40bc9f4ffd3f",
    "title": "登宣武城楼时有北□之报",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "呜呜画角语城头，四野风烟动客愁。",
      "露下星河双阙曙，月中砧杵万家秋。",
      "上书自愧冯唐老，去国空怀贾谊忧。",
      "赖有北门诸将在，早将戈甲护神州。"
    ]
  },
  {
    "id": "e647d10f1e70d9055fae8915df4b9e53",
    "title": "渡河",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "千里关山客里过，北来征旆渡黄河。",
      "天低野树寒云尽，日落平原战马多。",
      "草猎阴风啼虎豹，沙飞白浪舞蛟鼍。",
      "惊看汉业俱尘土，莫唱高台猛士歌。"
    ]
  },
  {
    "id": "e647d10f1e70d90500ac6e96feace974",
    "title": "九日客淮上有怀朱箴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "返棹东吴未有期，风尘湖海尚驱驰。",
      "黄花已负三秋兴，明月空悬千里思。",
      "露冷袁郎江口树，云深漂母驿边祠。",
      "夜阑一曲西楼笛，何处征人怨别离。"
    ]
  },
  {
    "id": "e647d10f1e70d905a2d69920ae2e4cce",
    "title": "即事",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "羽帜频经塞上过，惊心时事几风波。",
      "空山日落行人少，茅屋秋高野烧多。",
      "汉室少年悲贾谊，云中老将忆廉颇。",
      "一竿欲买扁舟去，税及渔樵可奈何。"
    ]
  },
  {
    "id": "e647d10f1e70d9058bb469c802c4f16f",
    "title": "初春宴沈氏园亭",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "春苑春光溢露台，缃帘绮阁水中开。",
      "莺醺迟日将歌度，燕掠轻烟学舞来。",
      "幽草穿阶侵客路，晴霞浮树落仙杯。",
      "习池未必能胜此，纵赏宁知玉漏催。"
    ]
  },
  {
    "id": "e647d10f1e70d905905c240bf5aaec4a",
    "title": "秋夜与子伯话旧",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "石榻留君坐夜深，萧萧秋意动霜林。",
      "西风隔水谁家笛，明月满庭何处砧。",
      "灯下一尊黄菊酒，天涯十载故人心。",
      "别来知抱忧时念，握手惊看雪满簪。"
    ]
  },
  {
    "id": "e647d10f1e70d905d7bdae5f042e2354",
    "title": "访天坛刘羽士",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "乘春遥访上仙家，萝薜阴阴石径斜。",
      "风静鸣琴俯流水，月明吹笛入桃花。",
      "林中鸡犬无烟火，洞里松筠自岁华。",
      "一别丹元尘路渺，相看回首隔云霞。"
    ]
  },
  {
    "id": "e647d10f1e70d9052ae21d69b1369ed7",
    "title": "隐居",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "隐居何必向山林，松径行歌散素襟。",
      "门外苍苔来客少，雨中啼鸟落花深。",
      "谈玄喜就高僧坐，对酒长呼孺子吟。",
      "身似闲云随所适，悠悠出入本无心。"
    ]
  },
  {
    "id": "e647d10f1e70d9056a1569e859c215c7",
    "title": "山中闻苏松之变有作",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "荒榛引蔓上山扉，村巷萧条列郡非。",
      "沙苑月寒笳吹动，关城风急羽书飞。",
      "征输到处疑应尽，戍卒经秋尚未归。",
      "见说汉廷思颇牧，中原何日解重围。"
    ]
  },
  {
    "id": "e647d10f1e70d9058199da08537d30d6",
    "title": "经易州界",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "塞北时闻铁马嘶，蓟门霜柳渐凄凄。",
      "天边野烧连烽火，城下寒砧杂鼓鼙。",
      "阴碛草荒狐队出，平原风急雁行低。",
      "尊前不见悲歌客，易水东流何日西。"
    ]
  },
  {
    "id": "e647d10f1e70d905279419568d440ebd",
    "title": "驾出南天门亲睹龙颜作",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "六龙扶辇自天来，九陌香风净御埃。",
      "荷戟驱途皆上将，垂簪护跸尽仙才。",
      "佩声远导鸯行乱，旆影徐麾雉尾开。",
      "尘世几人霄汉上，自怜亲睹圣颜回。"
    ]
  },
  {
    "id": "e647d10f1e70d9055260090b4029a27c",
    "title": "五月十五夜驾诣南郊",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "祈坛瑞气碧氤氲，合殿松杉绚彩云。",
      "缭绕霓旌回北斗，悠扬仙乐度南薰。",
      "龙飞玉帛群灵会，雁列衣冠万国分。",
      "愧比扬雄侍清跸，拟将词赋献明君。"
    ]
  },
  {
    "id": "e647d10f1e70d905b0084f0f27239b85",
    "title": "献岁逢春日",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "凤历风光开令节，龙池春色动初阳。",
      "辛盘露滴和珍膳，兰碗香浮泻玉浆。",
      "弱草引阶新缀绿，娇莺出谷未调簧。",
      "欲歌万寿酬佳序，还祝三农望岁康。"
    ]
  },
  {
    "id": "e647d10f1e70d905a2eba1591385a419",
    "title": "长安见雪",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "积素凝寒透琐闱，乱铺风片转辉辉。",
      "祥占太史春偏早，曲奏仙郎和更稀。",
      "色映瑶台迷鹤舞，光摇银树失花飞。",
      "玉河堤畔人归晚，带得琼珠满客衣。"
    ]
  },
  {
    "id": "e647d10f1e70d90533dc3474460911fc",
    "title": "长安春日",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "拂曙条风应律回，欣逢尧日耀三台。",
      "流凘欲向金堤出，淑气先从御苑来。",
      "青阁椒花呈美颂，朱门彩胜竞新裁。",
      "人间正沐雍熙乐，天上应传万寿杯。"
    ]
  },
  {
    "id": "e647d10f1e70d90574e5ce77e071acf3",
    "title": "寄南昌朱子深",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "摇落千峰独闭关，避名偏觉此身闲。",
      "交情岁晚思田叔，世事年来怨子山。",
      "节序渐消杯里物，烽烟空老镜中颜。",
      "故人家住潇湘曲，不见西风鸿雁还。"
    ]
  },
  {
    "id": "e647d10f1e70d9056d42ece70120e131",
    "title": "寄殷秋溟周密庵二同年",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "与君跃马曲江头，京洛相违二十秋。",
      "北海樽罍花底宴，西园冠盖月中游。",
      "甘泉献赋趋三礼，戚里听歌过五侯。",
      "樗栎一麾甘落莫，窜身空自向菟裘。"
    ]
  },
  {
    "id": "e647d10f1e70d9056cc72f4a72088f62",
    "title": "度蓟门关赠李参戎",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "千盘磴道涉妫濆，今古华彝向此分。",
      "雪岭有天行赤日，玉关无地不黄云。",
      "郊墟渐熄诸烽堠，野泽闲归万马群。",
      "无数王师守边郡，胡儿空识李将军。"
    ]
  },
  {
    "id": "e647d10f1e70d9055bbeda5ae56740e7",
    "title": "思归吟",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "故园东望路迢迢，关塞浮云回未消。",
      "绕树凉飙天际落，连空秋色雁边遥。",
      "年来事业惭青镜，客久风尘上敝貂。",
      "无那倦游归思切，已拌生计付渔樵。"
    ]
  },
  {
    "id": "e647d10f1e70d90507870c4d6e83ec99",
    "title": "经徐州数千里尽为水患淤塞进舟之难赋此",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "沙涨桓山汶水东，南来舟楫若为通。",
      "丁夫已厌新河苦，野老仍嗟岁计空。",
      "旅枕孤城闻夜柝，褐衣长路叹秋风。",
      "千村遍没人家少，满目川原感慨中。"
    ]
  },
  {
    "id": "e647d10f1e70d905094bd0be80f18cf3",
    "title": "夜登徐州城北楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "山城夜色满危楼，地设雄关控九州。",
      "明月迥随银汉转，青天倒映黄河流。",
      "已无羽檄来边使，喜见龙标在上游。",
      "猎马不归村巷静，时平端慰圣明忧。"
    ]
  },
  {
    "id": "e647d10f1e70d9055112714e8c3f18f8",
    "title": "同刘望阳诸丈登济上太白楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "凭高怀古兴翩翩，此日登楼忆谪仙。",
      "遥望蓬莱浮紫气，还瞻泰岱隐苍烟。",
      "酒星天上光长在，诗句人间世共传。",
      "笑逐群公呼月饮，风流谁复继前贤。"
    ]
  },
  {
    "id": "e647d10f1e70d905b9dd0015d366cd49",
    "title": "任城别郑十四归江东",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "酾酒旗亭湿别衣，客情如旧世情非。",
      "云山渺渺望不极，烟鸟悠悠何处归。",
      "老去故人能有几，乱来后会转应稀。",
      "愁心已寄南征雁，千里随君一路飞。"
    ]
  },
  {
    "id": "e647d10f1e70d9052c4b5edc7ffe82d7",
    "title": "送沈员外谪官湖南",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "仙郎谪宦远辞家，千里飘零莫怨嗟。",
      "谁念风波经世路，独将书剑客天涯。",
      "梦回北阙心犹壮，坐对西风鬓欲华。",
      "共道汉文恩不薄，肯令才子滞长沙。"
    ]
  },
  {
    "id": "e647d10f1e70d9052dc9b2271911c9d4",
    "title": "沛上逢刘望阳欲竟齐鲁之游赋此志别",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "别尔东行访古邱，飘飘侠气正凌秋。",
      "闻歌定过雍门里，载酒须登太白楼。",
      "目极黄河天际落，身从泰岳月中游。",
      "寻仙若眺蓬莱阁，应有诗篇在上头。"
    ]
  },
  {
    "id": "e647d10f1e70d9053449ef2c20d55a78",
    "title": "寄刘珠江陈中阁黎瑶石诸社丈",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "莫向尘氛叹路歧，百年心事故人知。",
      "感时潘岳馀双鬓，出塞梁鸿赋五噫。",
      "洲渚月明潮落早，蒹葭霜冷月来迟。",
      "悲笳近报边声急，乡国东归未可期。"
    ]
  },
  {
    "id": "e647d10f1e70d90572a456cd5bf06ea8",
    "title": "登慈云岭",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "袅袅丹梯一径悬，石门草色斗芳鲜。",
      "诸天磬落重林外，六月寒生叠嶂前。",
      "云拥翠萝翻剑壁，雷喧白画泻龙泉。",
      "回看天际飞涛卷，碧海茫茫起暮烟。"
    ]
  },
  {
    "id": "e647d10f1e70d905f1fa94ead662b826",
    "title": "洛阳夜泊怀故园朱虚亭熊两谷诸丈云屏华原两弟",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "江边疏竹带寒沙，客里开樽感岁华。",
      "诗酒故人同海内，风尘诸弟隔天涯。",
      "乡心迢递频看月，秋夜分明数到家。",
      "几处吹笳戎马后，不闻商女弄琵琶。"
    ]
  },
  {
    "id": "e647d10f1e70d905cecac9bd6423650e",
    "title": "偕姚唯之宿甘露寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "城头山势隐楼台，千古禅宫向水开。",
      "帆带暮云归海去，风吹明月过江来。",
      "数宵清话分僧榻，一片闲情付酒杯。",
      "世事悠悠君莫问，寒潮东下几时回。"
    ]
  },
  {
    "id": "e647d10f1e70d9050eb2fd01dc6dfe9c",
    "title": "秋夜泛舟石虹湖",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "幽林月出净风烟，舟泛蒹葭水半川。",
      "清露乍含敧径竹，红衣初落曲池莲。",
      "鱼翻波影浮杯外，雁带秋声起树边。",
      "沉醉扣舷歌白苎，不知今夕是何年。"
    ]
  },
  {
    "id": "e647d10f1e70d9053a05886408b1bbc0",
    "title": "山东方伯李西谷年丈邀饮豹突泉",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "泺水亭前共濯缨，美人开宴洽高情。",
      "齐翻玉蝀池中见，倒卷银河地底生。",
      "雪色隔帘含树色，涛声绕槛杂歌声。",
      "坐来自觉消烦暑，闲向冰壶待月明。"
    ]
  },
  {
    "id": "e647d10f1e70d905f2d3738e9738c390",
    "title": "春日与客对酌",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "壮岁逢春倍惜春，春来行乐勿辞频。",
      "花边啼鸟长留客，镜里流光不待人。",
      "天地与君皆逆旅，江湖容我一闲身。",
      "放歌对酒须沉醉，莫问秋风白发新。"
    ]
  },
  {
    "id": "e647d10f1e70d90569cdf00807c91422",
    "title": "远游别传循十",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "仗剑出门君莫留，从来达士不身谋。",
      "寻仙定访三山去，览胜聊为五岳游。",
      "江上放舟明月夜，楼前吹笛白云秋。",
      "逍遥岂逐蓬蒿辈，空向菟裘老故邱。"
    ]
  },
  {
    "id": "e647d10f1e70d905eabbd2e2b17d7bc3",
    "title": "少年行赠李都尉",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "翩翩侠气五陵豪，几过屠沽问宝刀。",
      "坐控金羁驰騕袅，笑倾玉椀醉葡萄。",
      "听莺乐处春风满，猎兔归时夜月高。",
      "还向红楼试歌舞，不知酒污锦宫袍。"
    ]
  },
  {
    "id": "e647d10f1e70d905660e584e33213f94",
    "title": "寄广陵高子通徐伯可",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "忆昔逢君客帝京，留连诗酒十年情。",
      "看花并醉长干里，走马同过白下城。",
      "春入吴宫芳草色，月明萧寺暮钟声。",
      "别来迢递天南北，一望江湖感慨生。"
    ]
  },
  {
    "id": "e647d10f1e70d9054a7cc663f56e9196",
    "title": "吴兴寄庞镇卿京兆",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "燕郊斗酒忆论文，白下音书久未闻。",
      "海色暗浮吴苑树，星光虚映霅川云。",
      "心随北极瞻龙驭，目断西风数雁群。",
      "一自山中丛桂发，秋来无日不思君。"
    ]
  },
  {
    "id": "e647d10f1e70d90537eb74abd9b6661a",
    "title": "游小金山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "灵峰独立海中洲，千古珠宫在上头。",
      "几杵疏钟深院静，一声啼鸟碧山幽。",
      "风摇草色映磐石，云带松阴冷涧流。",
      "谩启竹扉清坐久，闲心空自对沙鸥。"
    ]
  },
  {
    "id": "e647d10f1e70d9059a14f53fadf5a5cb",
    "title": "送严五避乱之楚",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "避地移家向楚城，怜君飘泊见平生。",
      "乱离只益伤秋思，衰病那堪远别情。",
      "孤剑鸣风馀侠气，寒笳吹月动边声。",
      "愁心已逐衡阳雁，一路低飞送客行。"
    ]
  },
  {
    "id": "e647d10f1e70d9058d8f033a48b5129c",
    "title": "乱后友人过草堂答朗山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "城上秋风动鼓鼙，江乡残破不胜悲。",
      "青尊忽漫同朋旧，白首相看过乱离。",
      "社燕欲归非故垒，野棠空发半无枝。",
      "年来纵有欢娱兴，景物那堪异昔时。"
    ]
  },
  {
    "id": "e647d10f1e70d9050fede81f0715870d",
    "title": "寿亲",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "太母年登百岁期，老亲八帙亦庞眉。",
      "开筵正值黄花候，倚杖重看白发垂。",
      "膝下曾玄欣笑舞，尊前兄弟奏埙篪。",
      "寒门共庆天伦乐，富贵人间总未知。"
    ]
  },
  {
    "id": "e647d10f1e70d90597949ac40ba1f27f",
    "title": "登楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "海门摇落动新秋，览胜同登江上楼。",
      "十里蒹葭黄叶渡，几家烟火白蘋洲。",
      "远山历历数可尽，野水盈盈寒不流。",
      "自愧冯高强能赋，且将樽酒坐销忧。"
    ]
  },
  {
    "id": "e647d10f1e70d9058350004bdcc324da",
    "title": "燕京怀友",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "客愁不为食无鱼，倚剑临风叹索居。",
      "燕地雪深寒独早，衡阳雁远信应疏。",
      "狂来阮籍惟耽酒，病去虞卿祇著书。",
      "满目烽烟关塞隔，故人消息近何如。"
    ]
  },
  {
    "id": "e647d10f1e70d9051688659ae1d7bd5f",
    "title": "海珠寺登眺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "花宫寂寂俯中流，四望风烟入早秋。",
      "赤日浮光摇海树，青山倒影射江楼。",
      "梵钟渔笛时相和，去鸟归云各自由。",
      "清兴每从方外得，不因尊酒重淹留。"
    ]
  },
  {
    "id": "e647d10f1e70d9057e325776de3cfe5e",
    "title": "得家书寄云屏弟",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "粤南燕北转逶迤，水阔天高雁到迟。",
      "梦里生涯元是幻，尘中世路本多歧。",
      "几回驻马瞻云舍，忽谩题诗忆草池。",
      "王事关心浑未已，危楼一上一相思。"
    ]
  },
  {
    "id": "e647d10f1e70d905644cb39499389672",
    "title": "秋夜滕王阁登眺答林舍人见寄",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "滕王高阁入虚清，万里银河倚槛横。",
      "七泽风烟秋澹澹，九江波浪夜冥冥。",
      "斗间不见龙骖影，云外空闻凤吹声。",
      "千载独留歌舞地，西山月色向人明。"
    ]
  },
  {
    "id": "e647d10f1e70d9055d51106f2da50bd3",
    "title": "与徐长谷谈秦中山水",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "终南少室敞遥天，曲径斜盘万壑烟。",
      "春暖三花香霭合，云开二华翠微连。",
      "金光夜映瑶台草，珠露朝含玉井莲。",
      "拟采流霞泛丹液，双飞凫舄下秦川。"
    ]
  },
  {
    "id": "e647d10f1e70d905149bb5d3085d7441",
    "title": "送何员外之南都",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "金陵自古帝王城，此去仙帆几日程。",
      "鳷鹊观前秋水绿，凤凰台上晚风清。",
      "身归省署新承宠，道在河汾旧著名。",
      "惜别天涯惊岁暮，陇云江树总含情。"
    ]
  },
  {
    "id": "e647d10f1e70d905509357c14d835ff3",
    "title": "奉天",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "紫禁轻寒积翠深，上方宫殿故阴阴。",
      "千门草霁春光早，九陌风清昼漏沉。",
      "剑佩但随鹓鹭列，云霄常捧战竞心。",
      "圣明此日多封诏，遥向天池候玉音。"
    ]
  },
  {
    "id": "e647d10f1e70d9057f752452e539ca26",
    "title": "游天坛赠刘澹庵羽士",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "天上仙人白玉裳，青门路入水云乡。",
      "神州地僻烟霞迥，秘府春深日月长。",
      "露满碧梧鸾起舞，风清黄道鹤回翔。",
      "披图尽日穷玄览，飞舄期君出尚方。"
    ]
  },
  {
    "id": "e647d10f1e70d90551cb5bee50da54e9",
    "title": "慈恩寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "梵王宫阙枕江流，胜地遥连汉苑秋。",
      "十里波光摇合浦，四围山色落晴洲。",
      "灵花散后诸天静，慧鸟啼时小洞幽。",
      "更就远公谈妙法，令人心赏更淹留。"
    ]
  },
  {
    "id": "e647d10f1e70d905d20955f19ed9808b",
    "title": "秋日登山有感",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "龙山天畔独登临，触目中原动壮心。",
      "落日松篁生紫气，高秋云物送清阴。",
      "东南波浪回天地，西北关河自古今。",
      "已见王师收上郡，将军莫遣姓名沈。"
    ]
  },
  {
    "id": "e647d10f1e70d905631e9b30db0cceae",
    "title": "九日",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "与客同登蓟北台，菊花元傍晚阳开。",
      "风回陌上燕云起，木落霜前朔雁来。",
      "最爱孟嘉能落帽，不妨陶令重衔杯。",
      "欣逢佳节须乘兴，陇笛胡笳暮更催。"
    ]
  },
  {
    "id": "e647d10f1e70d905e92689bd45a763f0",
    "title": "寄徐子",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "穷爱南州徐孺子，风流文采向人高。",
      "十年岭海双龙剑，千里云霄一布袍。",
      "醉后有诗题竹叶，枕边无梦听松涛。",
      "拂衣我欲沧浪去，回首清歌羡汝曹。"
    ]
  },
  {
    "id": "e647d10f1e70d905aeebe607386938cd",
    "title": "宗丰城侯",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "曾趋东阁拜平津，满座图书万象新。",
      "日映彤墀仪凤鸟，风高窗省列麒麟。",
      "清尊锦瑟招贤地，铁券金貂报主身。",
      "千载皇图磐石固，好将忠赤侍枫宸。"
    ]
  },
  {
    "id": "e647d10f1e70d905da84ad802fa8775b",
    "title": "雨中怀友",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "客里秋风叹索居，况兼旬雨更愁余。",
      "故园正值黄花候，京国偏逢落雁初。",
      "袁绍未收襄北盗，相如犹对茂陵书。",
      "风尘荏苒归何日，无限羁怀只自纾。"
    ]
  },
  {
    "id": "e647d10f1e70d905e95e68f8277220dd",
    "title": "送东崖李都阃入觐还楚",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "十年楚国驰驱日，此夕京华邂逅间。",
      "素向幕中穷虎略，远从天上觐龙颜。",
      "九疑木叶飞红雨，七泽波涛涌雪山。",
      "惆怅相逢又相别，几时重听佩声还。"
    ]
  },
  {
    "id": "e647d10f1e70d905562f396272a5ed56",
    "title": "中秋",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "秋高云静渺烟霏，璧月澄空澹素辉。",
      "万里关河应入望，九霄风露觉沾衣。",
      "巢边鸟雀方栖稳，水底鱼龙合奋飞。",
      "遥忆故山知己在，每逢佳节便思归。"
    ]
  },
  {
    "id": "e647d10f1e70d905a6983768078e9aa0",
    "title": "早朝日寄所知",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "汉家楼阁倚天开，紫禁烟花锦作堆。",
      "太液池边云隐现，玉河堤畔水萦回。",
      "天临彩仗龙旂动，月引丹舆凤管催。",
      "随舞霓裳歌白雪，月痕尚印荫三才。"
    ]
  },
  {
    "id": "e647d10f1e70d9051ba8a06ef8f4716c",
    "title": "镇海楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "缥缈飞楼高接天，窗临星斗望中悬。",
      "浮空雪浪三江口，映树晴霞五岭前。",
      "草长越台连野色，花深药圃暗春烟。",
      "倚栏极北频回首，遥指长安在日边。"
    ]
  },
  {
    "id": "e647d10f1e70d905226dcf35fa9913cd",
    "title": "江南曲二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "荡桨越江边，烟深江水绿。",
      "不见采莲人，空闻采莲曲。"
    ]
  },
  {
    "id": "e647d10f1e70d905226dcf35c8f29611",
    "title": "江南曲二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "采莲擘莲实，一半是空房。",
      "折得同心藕，牵丝何太长。"
    ]
  },
  {
    "id": "e647d10f1e70d905fb3ec35dfd7425e7",
    "title": "春晓",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "枕上雨初歇，庭前花乱开。",
      "春风在高树，啼鸟去还来。"
    ]
  },
  {
    "id": "e647d10f1e70d905a8b0ba9c2e4bcb46",
    "title": "旅思二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "北地风霜早，秋来已不禁。",
      "客衣犹未换，愁听隔邻砧。"
    ]
  },
  {
    "id": "e647d10f1e70d905a8b0ba9cd5b2b504",
    "title": "旅思二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "寒月下疏桐，清霜醉晚枫。",
      "客心元自冷，不是为秋风。"
    ]
  },
  {
    "id": "e647d10f1e70d905012572d961530700",
    "title": "题庐山人屋壁",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "流水绕孤松，清风动疏竹。",
      "俗客不到门，莓苔长新绿。"
    ]
  },
  {
    "id": "e647d10f1e70d90544c84d3ce67aef74",
    "title": "少年行二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "斗鸡金作距，戏马玉为鞭。",
      "薄暮谁家宿，青楼大道边。"
    ]
  },
  {
    "id": "e647d10f1e70d90544c84d3c5fb03608",
    "title": "少年行二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "结客千金少，防身一剑轻。",
      "酒酣双耳热，塞北任横行。"
    ]
  },
  {
    "id": "e647d10f1e70d9050ad85b1dff2cfb7e",
    "title": "寻无外上人幽居",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "行尽禅房路，虚窗忽见山。",
      "老僧相对坐，不语又空还。"
    ]
  },
  {
    "id": "e647d10f1e70d905967e9878e03dbff9",
    "title": "古镜词",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "古镜明如月，珍藏玉匣深。",
      "羞将照妾影，留取照郎心。"
    ]
  },
  {
    "id": "e647d10f1e70d905dd628e8f0b184d66",
    "title": "夜坐",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "松风敲剑壁，花露滴琴床。",
      "坐对前峰月，空山丛桂香。"
    ]
  },
  {
    "id": "e647d10f1e70d905fd67ee27f95add7d",
    "title": "江上送客",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "君家隔江□，别舸乘潮去。",
      "明日潮复来，还应望君至。"
    ]
  },
  {
    "id": "e647d10f1e70d905b6ba1b38d56387c9",
    "title": "伊州歌",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "闻道移军去，音书谁为传。",
      "渔阳万里道，一梦到君前。"
    ]
  },
  {
    "id": "e647d10f1e70d905847ad496273c8842",
    "title": "商妇吟二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "自君客淮水，十载歇欢爱。",
      "如何牛女星，犹得年年会。"
    ]
  },
  {
    "id": "e647d10f1e70d905847ad4963b409972",
    "title": "商妇吟二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "露压树枝低，门前乌夜啼。",
      "乌啼因甚恶，嗟尔亦双栖。"
    ]
  },
  {
    "id": "e647d10f1e70d905dbe3d457b20bcb19",
    "title": "咏美人",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "织月生眉黛，香风出舞衣。",
      "乍疑湘水见，还似洛川归。"
    ]
  },
  {
    "id": "e647d10f1e70d905226dcf353126765b",
    "title": "江南曲二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "荡舟若耶渚，日午不知暑。",
      "隔湖风雨来，桨入荷花里。"
    ]
  },
  {
    "id": "e647d10f1e70d905226dcf3568fc1674",
    "title": "江南曲二首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "采采玉莲花，莫采池中藕。",
      "采藕藕丝长，采花香在手。"
    ]
  },
  {
    "id": "e647d10f1e70d905fe6353060d87b060",
    "title": "古意",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "花落春愁暗，莺啼晓梦醒。",
      "柳丝长若许，难系别离情。"
    ]
  },
  {
    "id": "e647d10f1e70d9051dd0e649a21a9dc1",
    "title": "对酒",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "花落还再春，人老无复少。",
      "高歌对美酒，且向花前笑。"
    ]
  },
  {
    "id": "e647d10f1e70d905508b813c349c0c5f",
    "title": "杂咏",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "芳草怨王孙，竹枝悲楚客。",
      "唯有阶下萱，忘忧自朝夕。"
    ]
  },
  {
    "id": "e647d10f1e70d9054eb0cf4220fe3e3b",
    "title": "春山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "春山殊气候，十里半阴晴。",
      "山下三更雨，山头月正明。"
    ]
  },
  {
    "id": "e647d10f1e70d905a031c8b00a8042c5",
    "title": "山中饮",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "山鸟唤客游，山花劝客饮。",
      "醉来石上眠，瑶琴当高枕。"
    ]
  },
  {
    "id": "e647d10f1e70d905c7e10ad42ed97655",
    "title": "访山僧",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "山僧爱留客，闲坐开竹扉。",
      "为办青精饭，春盘笋蕨肥。"
    ]
  },
  {
    "id": "e647d10f1e70d905269e5f314edfebd0",
    "title": "深谷草",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "最爱深谷草，领取风光迟。",
      "直待春将半，青青发嫩丝。"
    ]
  },
  {
    "id": "e647d10f1e70d9056a1f90031c645ed4",
    "title": "游泰山五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "驱日鞭云骑赤龙，三生石上采芙蓉。",
      "振衣直蹑仙人掌，拄杖时攀玉女峰。"
    ]
  },
  {
    "id": "e647d10f1e70d9056a1f90035ac9d978",
    "title": "游泰山五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "路入天门眇九州，三山隐约海东头。",
      "此身迥在云霄上，俯视黄河一线流。"
    ]
  },
  {
    "id": "e647d10f1e70d9056a1f9003ff1f91d2",
    "title": "游泰山五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "明堂最上接天池，封禅灵墟迹尚遗。",
      "汉碣半留千古字，秦松高偃万年枝。"
    ]
  },
  {
    "id": "e647d10f1e70d9056a1f9003d128f6af",
    "title": "游泰山五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "日观平临沧海东，天鸡啼处夜方中。",
      "遥看金晕扶桑起，照见峰头万树红。"
    ]
  },
  {
    "id": "e647d10f1e70d9056a1f9003fb6db0b2",
    "title": "游泰山五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "重重云阙斗嶙峋，白昼风雷走百神。",
      "石室春深人不到，空馀玉简照乾坤。"
    ]
  },
  {
    "id": "e647d10f1e70d9055b6ac8ae15ddec71",
    "title": "北地花朝",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "出郭看花寒尚催，花朝犹未见花开。",
      "空馀树上如花雪，片片随风送客回。"
    ]
  },
  {
    "id": "e647d10f1e70d90585a12cca6ba253fb",
    "title": "花前对酒",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "尊中有酒未为贫，阶下有花长是春。",
      "把酒看花须尽醉，百年能见几闲人。"
    ]
  },
  {
    "id": "e647d10f1e70d90566c6cf8c211a8359",
    "title": "邯郸行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "陌上经过侠少年，邀予一饮钱十千。",
      "醉来马上扬鞭去，还向红楼高处眠。"
    ]
  },
  {
    "id": "e647d10f1e70d90566c6cf8c6d1a6cf6",
    "title": "邯郸行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "风吹大雪似花飞，飞花乱扑沾人衣。",
      "燕姬当垆劝客饮，兴剧那能不醉归。"
    ]
  },
  {
    "id": "e647d10f1e70d90566c6cf8c5bdd3781",
    "title": "邯郸行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "邯郸新酒香馥馥，邯郸佳人美如玉。",
      "琵琶乱拨霜月高，醉倚胡床歌一曲。"
    ]
  },
  {
    "id": "e647d10f1e70d90566c6cf8c85d49b4a",
    "title": "邯郸行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "相逢意气轻王侯，笑把金鞭当酒筹。",
      "露坐呼卢浮大白，不知风雪满貂裘。"
    ]
  },
  {
    "id": "e647d10f1e70d905b2489198eec38068",
    "title": "风",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "北风吹沙地欲裂，绕树寒鸦惊落叶。",
      "闭门醉卧客不来，窗外飞霜白如雪。"
    ]
  },
  {
    "id": "e647d10f1e70d9059433628ef76c30ac",
    "title": "观潮",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "白浪如山拍岸鸣，钱唐六月看潮生。",
      "朝来无限扁舟渡，莫谓风波不可行。"
    ]
  },
  {
    "id": "e647d10f1e70d905b6f96ddda5bc28f7",
    "title": "舟中逢张石川通参",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "我向金陵访古邱，君从天姥石梁游。",
      "共看一道吴江水，分作东西两地流。"
    ]
  },
  {
    "id": "e647d10f1e70d905dd585002c1aa8b6a",
    "title": "姑苏别仲弟云屏南归",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "水阔三江路渺茫，蒹葭含露月苍苍。",
      "同来未得同归去，愁对西风鸿雁行。"
    ]
  },
  {
    "id": "e647d10f1e70d905d652666b01f3d5f5",
    "title": "归云庵",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "四壁苍烟覆古藤，佛龛长照万年灯。",
      "闭门尽日闻啼鸟，闲杀山中饱睡僧。"
    ]
  },
  {
    "id": "e647d10f1e70d90540d4498b8d56b5b9",
    "title": "题女道士院",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "晓汲云泉灌药畦，仙家宛似武陵溪。",
      "春来两岸桃花发，莫把刘郎归路迷。"
    ]
  },
  {
    "id": "e647d10f1e70d9050f8c684976b49885",
    "title": "都门观别",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "邮亭官柳乱啼莺，几处笙歌送客行。",
      "歧路东西不同去，春风一样别离情。"
    ]
  },
  {
    "id": "e647d10f1e70d90560925fd256a5fb26",
    "title": "闺情",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "女萝飘绿上窗纱，墙角东风燕子斜。",
      "绕遍空庭春寂寂，半帘疏雨落梨花。"
    ]
  },
  {
    "id": "e647d10f1e70d9056d2e4b7d668b2aa3",
    "title": "侠客行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "壮志平生鄙贰师，酒酣弹剑复扬眉。",
      "堂中养就三千士，白日报仇人不知。"
    ]
  },
  {
    "id": "e647d10f1e70d9053af0fcf92c6e25a4",
    "title": "古边词",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "万里龙沙战未休，年年烽火为防秋。",
      "功成不受封侯赏，诸将相看尽白头。"
    ]
  },
  {
    "id": "e647d10f1e70d905e8451b2b8b2d1a0f",
    "title": "得家书",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "一纸乡书来万里，独怜游子客天涯。",
      "书中纵有千言语，总是丁宁早到家。"
    ]
  },
  {
    "id": "e647d10f1e70d90534c74595b11369eb",
    "title": "题西湖石壁",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "花映楼台日日春，湖中烟景世无邻。",
      "千年惟有青山在，见尽无穷歌舞人。"
    ]
  },
  {
    "id": "e647d10f1e70d905874ea3656835ef59",
    "title": "相逢行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "相逢杯酒罄交欢，转眼真成按剑看。",
      "千古相知推管鲍，同心直到白头难。"
    ]
  },
  {
    "id": "e647d10f1e70d905859fab3d692b4e8b",
    "title": "赏花",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "山童昨报花正开，携酒看花日日来。",
      "酒亦爱花花爱客，醉眠花下不知回。"
    ]
  },
  {
    "id": "e647d10f1e70d905f41b73204e8f72b2",
    "title": "访王景甫岘山草堂",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "与君共醉岘山春，千树万树桃花新。",
      "几度携琴下山去，山中猿鹤解留人。"
    ]
  },
  {
    "id": "e647d10f1e70d905b22719b138751ba3",
    "title": "赠张书记出大同",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "白面书生为国忧，奋随骠骑出边头。",
      "此行不羡封侯乐，但愿轻身雪□仇。"
    ]
  },
  {
    "id": "e647d10f1e70d9056ee21bf31b0c1cd2",
    "title": "匡南府夜宴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "瑶阶飞雪隔帘看，锦帐藏春夜未阑。",
      "醉倚小屏听艳曲，绮罗香暖不知寒。"
    ]
  },
  {
    "id": "e647d10f1e70d9056ee21bf34a3a0c6b",
    "title": "匡南府夜宴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "低回舞袖座生风，弦管声沉玉漏中。",
      "不用待儿相促劝，金杯到手尽成空。"
    ]
  },
  {
    "id": "e647d10f1e70d9056ee21bf3faf7e301",
    "title": "匡南府夜宴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "乘兴移尊傍翠萝，美人秉烛对花歌。",
      "蕊宫自与人间异，春色偏于夜里多。"
    ]
  },
  {
    "id": "e647d10f1e70d90576e4cfaf0d685676",
    "title": "渔父词",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "半醉渔翁卧短蓑，大儿吹笛小儿歌。",
      "月明更向芦湾宿，世上风波奈尔何。"
    ]
  },
  {
    "id": "e647d10f1e70d9055223366bdaa382bf",
    "title": "赠庐山老僧",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "不下匡山七十年，衲衣空挂碧岩烟。",
      "相逢不问人间事，头白眉长已过肩。"
    ]
  },
  {
    "id": "e647d10f1e70d9059b62cfa4f6e14510",
    "title": "游仙词",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "一上瑶台露气浓，参差万朵绿芙蓉。",
      "鼎烹石髓调玄鹤，剑拂云衣跨玉龙。"
    ]
  },
  {
    "id": "e647d10f1e70d90527e3030d52e84bf1",
    "title": "访罗浮道士不遇",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "石床丹灶紫烟消，万玉峰头是铁桥。",
      "开遍碧桃人不见，隔林时有彩霞飘。"
    ]
  },
  {
    "id": "e647d10f1e70d905c80682f207612148",
    "title": "赠朱箴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "鼎里黄金何日成，尊中绿酒且须倾。",
      "忘机惟有沙鸥鸟，流水浮云亦世情。"
    ]
  },
  {
    "id": "e647d10f1e70d905759126fdd72c1dc3",
    "title": "赠别王舍人化",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "紫骝雕控入燕云，金马门前凤作群。",
      "千里相思蒋陵夜，几番清梦更逢君。"
    ]
  },
  {
    "id": "e647d10f1e70d9053a47e948b3b60c39",
    "title": "别刘吉卿",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "黄木湾头湾水平，朱明洞里鹧鸪声。",
      "春江二月仙帆去，倚剑看云无限情。"
    ]
  },
  {
    "id": "e647d10f1e70d9055bde16c109c465d3",
    "title": "早秋",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "帘卷轻风生午凉，槿花半落野棠香。",
      "山深白日柴门静，松外烟消鹤梦长。"
    ]
  },
  {
    "id": "e647d10f1e70d905214977b861337e98",
    "title": "风光楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "风光楼上望乡关，树杪云开见远山。",
      "目极长江渺无际，落霞天外鸟空还。"
    ]
  },
  {
    "id": "e647d10f1e70d9052a7443d11a935abd",
    "title": "秋夜怀舍弟少芬",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "露滴疏松月在梧，三更飞梦到西湖。",
      "秋深渐觉南云远，泽国空嗟雁影孤。"
    ]
  },
  {
    "id": "e647d10f1e70d905d6dc46b096070508",
    "title": "听琴",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "几曲高流清客心，恍疑风雨夜龙吟。",
      "子期一去无人会，寂寞谁传太古音。"
    ]
  },
  {
    "id": "e647d10f1e70d9051c028bc9e082b32e",
    "title": "秋词",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "淅淅天风吹女萝，感时怀抱入秋多。",
      "音书望断南来雁，心思虚随东逝波。"
    ]
  },
  {
    "id": "e647d10f1e70d905e391d6df252a4c9b",
    "title": "朝天宫听笙",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "碧殿高临太乙坛，坛前羽客紫霞冠。",
      "仙童解奏霓裳曲，引得双飞月下鸾。"
    ]
  },
  {
    "id": "e647d10f1e70d905ae291d5a47238b75",
    "title": "游钱塘紫阳宫",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "桂宇开三岛，兰宫列九仙。",
      "云霞尘外境，日月洞中天。",
      "寒溜披澄练，晴峰拥碧莲。",
      "涧虹朝散绮，松吹夜鸣弦。",
      "药圃芝凝露，丹田玉吐烟。",
      "函关牛度日，华表鹤归年。",
      "未授黄庭诀，先参紫气篇。",
      "杯将金液泛，鼎以宝香燃。",
      "身陟凡区表，心游太古先。",
      "静探玄妙理，兹意境谁传。"
    ]
  },
  {
    "id": "e647d10f1e70d905a7426260596b6672",
    "title": "送张职方赴边",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "凤诏衔新命，鱼书急使旌。",
      "黄云浮杀气，白草动笳声。",
      "仗剑交河冷，登车易水清。",
      "朔风羌节惨，积雪絮裘轻。",
      "金勒装骍马，雕弓列战▆。",
      "祈连涵落日，瀚海接边城。",
      "却狄纡周策，和戎陋汉盟。",
      "摛文频握椠，学武喜谈兵。",
      "省署推贤俊，华夷仰圣明。",
      "麒麟储骏烈，虚席待公卿。"
    ]
  },
  {
    "id": "e647d10f1e70d9050efe69286e8211a7",
    "title": "泛彭蠡湖",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "浩荡湖光迥，虚涵河汉明。",
      "万峰朝霭净，一苇客帆轻。",
      "地跨三吴胜，江连七泽平。",
      "鱼龙时隐见，舟楫互纵横。",
      "日月浮金晕，风波激玉声。",
      "方壶晴掩映，圆峤远峥嵘。",
      "阳鸟寒依渚，残虹夕抱城。",
      "感时思击楫，俯念愧登瀛。",
      "塞北犹防□，江东未解兵。",
      "艰危堪涕泪，回首忆神京。"
    ]
  },
  {
    "id": "e647d10f1e70d905f78192fcb0833afa",
    "title": "秋日游道场山伏虎寺酬信上人",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "伏虎何年寺，闲来偶一登。",
      "乍随攲径入，还向曲栏凭。",
      "山晚烟光澹，天寒水气澄。",
      "斜阳双去鸟，野渡一归僧。",
      "驯鸽栖祇树，清猿啸古藤。",
      "飞楼风外笛，孤塔月中灯。",
      "已悟西来意，因参最上乘。",
      "欣陪支遁语，聊此涤尘膺。"
    ]
  },
  {
    "id": "e647d10f1e70d9058ace827a167cf92c",
    "title": "春日陈光禄见过",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "冠盖何年别，轩车此日来。",
      "故人千里合，绿野一尊开。",
      "鸟弄当歌席，花明近酒杯。",
      "激昂看侠气，磊落见雄才。",
      "越峤题应遍，衡阳辙屡回。",
      "高情出云汉，逸想绝氛埃。",
      "户牖临青嶂，琴书傍绿苔。",
      "子云元寂寞，仲蔚自蒿莱。",
      "僻地纡玄览，深怀寓薄醅。",
      "相看当尽醉，莫遣二毛催。"
    ]
  },
  {
    "id": "e647d10f1e70d905e95eaddfcb4acf7a",
    "title": "游三洲岩",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "灵源标胜概，碧洞秘瑶华。",
      "旷野千峰出，横桥一水斜。",
      "松萝迷客径，鸡犬隔人家。",
      "石室云常暗，山楼树半遮。",
      "岩巅垂玉乳，泉际引金沙。",
      "仙乐和啼鸟，天香散落花。",
      "开樽留晚照，挥袂驻飞霞。",
      "延眺娱心赏，追游兴未涯。"
    ]
  },
  {
    "id": "e647d10f1e70d905bb5ac7a315042395",
    "title": "酬徐伯臣见寄",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "孺子南州彦，新诗海内传。",
      "因风奏金石，使我挹兰荃。",
      "鸾啸苏门隐，凫飞汉代仙。",
      "襟期同白社，人物似斜川。",
      "登陟卢敖杖，浮游范蠡船。",
      "闲居知有赋，习静久怀玄。",
      "绿绮烟霞外，青山几席边。",
      "黄初窥制作，墨绶谢尘缘。",
      "草圣夸前代，萍踪忆往年。",
      "关河看咫尺，吴粤隔风烟。",
      "服气神符妙，修真宝诀全。",
      "悬知千载后，石室秘瑶篇。"
    ]
  },
  {
    "id": "e647d10f1e70d9058c21f4dba234c4f7",
    "title": "山庄月夜",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "别墅少尘踪，清溪澹晚容。",
      "千峰霜月白，万树野烟浓。",
      "碧汉回孤鹜，空林鸣暗蛩。",
      "山钟秋更彻，云碓夜仍舂。",
      "涧底泉声细，窗前竹影重。",
      "幽栖聊短榻，散步任疏筇。",
      "雅致思玄度，风流羡戴颙。",
      "悠然忘坐久，寒露滴青松。"
    ]
  },
  {
    "id": "e647d10f1e70d905aeaed43daa119437",
    "title": "赠陈道吾",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "彼美清修士，幽居屏俗喧。",
      "藏名栖白社，托迹寄青门。",
      "湖海情偏切，风云思独存。",
      "玄谈珠洒落，丽藻凤飞翻。",
      "案上书千卷，床头酒一尊。",
      "虚窗鸣翠筱，曲径长荒荪。",
      "王粲才何逸，袁安道自尊。",
      "四愁今已赋，七启更须论。",
      "污血终难困，龙光岂受昏。",
      "天衢去不远，杼翼任高鶱。"
    ]
  },
  {
    "id": "e647d10f1e70d905530aa87200da985c",
    "title": "游云居寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "地偏开胜迹，俗远惬幽寻。",
      "路接三台近，山罗万象深。",
      "香台笼古树，碧涧绕危岑。",
      "草露当阶绿，萝烟覆径阴。",
      "天花寒拂座，法雨细沾襟。",
      "净界疑南岳，毫光俨道林。",
      "竹泉澄累劫，松石长禅心。",
      "云盖珠幡影，风飘玉磬音。",
      "物情翻爽豁，客思纵登临。",
      "浮世多消歇，空门无古今。",
      "三生如可学，于此合抽簪。"
    ]
  },
  {
    "id": "e647d10f1e70d905140dbf6116c17641",
    "title": "伏睹西苑诸胜有作",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "天都蕴灵奇，帝阙俨蓬岛。",
      "琼华列绮疏，太液涵苍昊。",
      "玉蝀驾飞梁，金鳌夹驰道。",
      "风恬鸟去迟，华发春归早。",
      "宫垣灿金蕉，湍水舂秋稻。",
      "缥缈兔园山，穴洞靓如扫。",
      "云梯古石盘，雾壑春流抱。",
      "垂崖下猿萝，碧沼翻凫藻。",
      "迤逦度平台，历览周灵造。",
      "万亿巩皇图，愿言歌丰镐。"
    ]
  },
  {
    "id": "e647d10f1e70d9054ccae3ed29a7aea5",
    "title": "游西山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "龙轴开天甸，灵岳表皇畿。",
      "氤氲霭佳气，窅邈飞丹梯。",
      "仰瞻出九穹，俯视尽八维。",
      "日宫凭汉构，星观接云栖。",
      "香泉下筠壑，辇道回松溪。",
      "玲珑信天造，合沓骇神迷。",
      "伊余欣独往，攀陟阅多奇。",
      "千岩盘福地，百卉濯仙姿。",
      "绮丽驾洛中，雄赫卑关西。",
      "鸿图允巩固，灵长亿万斯。"
    ]
  },
  {
    "id": "e647d10f1e70d9059f82f3730fdecde9",
    "title": "登虎邱山",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "年光属澄霁，柔阳丽芳甸。",
      "藻池鱼始跃，杨园鸟初啭。",
      "驱马挟徒侣，林邱恣登践。",
      "近瞩馆娃宫，遐眺长洲苑。",
      "千门甲第开，中有阖闾殿。",
      "台荒麋鹿游，兹来野花炫。",
      "寻幽得往踪，追古失新忭。",
      "去去物外游，盈虚理能遣。"
    ]
  },
  {
    "id": "e647d10f1e70d9054decc805cf873963",
    "title": "春游效谢玄晖",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "葳蕤耀西郭，苍翠盈东畴。",
      "景物方熙豫，驾言出遨游。",
      "睍睆听黄鸟，夷游眄白鸥。",
      "壶觞美璀璨，歌管纷啁啾。",
      "朋簪绻幽胜，歌咏赓劝酬。",
      "玄谈间文言，妙奥恣冥搜。",
      "烦襟一以涤，怡悦忘百忧。"
    ]
  },
  {
    "id": "e647d10f1e70d9054833fdbb8ac1a980",
    "title": "赠潘时乘内翰",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "霜风被原隰，山流含夕清。",
      "散躅眺林莽，寒鸟相交鸣。",
      "圆景不可驻，荣华安足凭。",
      "众夫何遑遑，志士贵徇名。",
      "令名苟不立，碌碌忝浮生。",
      "缅怀吴中彦，珥笔侍承明。",
      "青藜照中秘，艺藻绚文英。",
      "高踪渺难企，高鴳慕云鹏。",
      "屡枉琼瑶什，卓哉诚可矜。",
      "终期策驽蹇，庶以协同声。"
    ]
  },
  {
    "id": "e647d10f1e70d905d707eb9b308ff4b7",
    "title": "药室咏",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "我昔游玉京，行歌采三秀。",
      "蕊宫何崔嵬，层城互延袤。",
      "道逢羡门子，龙峤相都授。",
      "石室秘玄文，素书多篆籀。",
      "拜领契神符，金丹炼垂就。",
      "粉霜白如饴，服食轻肌腠。",
      "乘鸿遍入遐，羽盖高驰骤。",
      "自持青毛节，笑向天门扣。",
      "稽颡礼玉皇，詑我来何后。",
      "举手谢时人，谁参两尘透。"
    ]
  },
  {
    "id": "e647d10f1e70d905acba628302f14af5",
    "title": "为园效陶渊明",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "晨兴荷锄出，迤逦至东皋。",
      "土旷力已疲，四野生蓬蒿。",
      "俯首事耘耔，发短风萧骚。",
      "引泉入畦径，为力胜桔槔。",
      "百卉今具腓，灌滋宁惮劳。",
      "日迟风惟和，众鸟相与嘈。",
      "万物既有托，人生苦营忉。",
      "蒋诩亦何人，千载声名高。",
      "不用浮营累，所欢在浊醪。",
      "偃息东轩下，琴书聊自陶。"
    ]
  },
  {
    "id": "e647d10f1e70d9053d4c2b2cdcb84131",
    "title": "咏怀五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "涉世寡所谐，雅志在丘壑。",
      "投簪归青山，守拙甘寂寞。",
      "稍拟汉阴钓，还寻鹿门乐。",
      "当春理东畬，及秋事躬穫。",
      "暇日呼友朋，烟萝成野酌。",
      "巨觥交劝酬，清讴间谐谑。",
      "忘形穹壤间，矫首同飞跃。",
      "黄鹄摩青霄，陋彼燕与雀。",
      "永结逍遥游，已矣谢羁缚。"
    ]
  },
  {
    "id": "e647d10f1e70d9053d4c2b2c80232599",
    "title": "咏怀五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "林居忽不惬，理箧事行游。",
      "名奇夙所慕，誓将八极周。",
      "泰岱寄萍迹，河淮漾兰舟。",
      "宇宙何寥廓，心旷乃良谋。",
      "为乐苦不早，岁月去我遒。",
      "岂伊向平问，婚嫁毕已否。",
      "云鹏有奇翼，九万何悠悠。",
      "不学夸毗子，终日怀百忧。"
    ]
  },
  {
    "id": "e647d10f1e70d9053d4c2b2c546f50ad",
    "title": "咏怀五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "皇虞道已远，班马竞驰骛。",
      "贾董扬颓波，扬枚逞芳度。",
      "兹矩日云没，新声混韶濩。",
      "商鼎与周彝，所贵在真素。",
      "雕饰岂不华，本实惜先蠹。",
      "蹇予事铅椠，谬希作者路。",
      "颖宏寄馀闲，聊以展幽趣。",
      "所忧在驽骀，恐失天马步。"
    ]
  },
  {
    "id": "e647d10f1e70d9053d4c2b2cc7d89f16",
    "title": "咏怀五首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "东周布遗种，香色错然陈。",
      "汉魏接馀芳，枝干犹足珍。",
      "流风入建安，畦径渐荆榛。",
      "六代竞豪华，剪彩以炫真。",
      "生意日萎薾，菙蔓徒纷缤。",
      "伟哉伯玉子，培根归浑沦。",
      "开元与天宝，花实相鲜新。",
      "物盛则必反，继者难其人。",
      "蹇予寡且昧，颓风竟何振。",
      "眷兹性情理，追逐疲心神。",
      "芝兰生幽谷，不随众草芳。",
      "日暮天风吹，清芬自飘扬。",
      "何如桃李华，灼灼弄春光。",
      "惊风一披拂，繁华委道傍。",
      "人生非金石，百岁乃其常。",
      "苟不事令名，奄忽何足伤。",
      "所以君子心，秉义日遑遑。",
      "安能甘逸豫，岁晚徒慨慷。"
    ]
  },
  {
    "id": "e647d10f1e70d90542bf5b34e7e805a6",
    "title": "春日徐氏东园宴集",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "行游策轻车，逍遥入仙家。",
      "江流抱层城，三市溢繁华。",
      "修风扇微和，东皋被丹霞。",
      "好鸟鸣芳丛，流声一何喈。",
      "嘉宾谐夙晤，张筵蔟奇葩。",
      "杂沓促飞觞，妙曲间清笳。",
      "胜会岂有常，且复乐无涯。",
      "谑浪欢既醉，言归日云斜。"
    ]
  },
  {
    "id": "e647d10f1e70d90584d28f3a88e23945",
    "title": "远游篇",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "束发事远游，远游抵燕赵。",
      "发轫越水湄，弭节匡山峤。",
      "天目暂夷犹，句曲恣睇眺。",
      "南瞻泰岱崇，北涉黄河渺。",
      "太行正郁纡，济源深窈窱。",
      "遗风想悲歌，旧俗多质蹻。",
      "舞雩趾尚存，望海踪未杳。",
      "城古有开元，柱在知华表。",
      "驰驱历名奇，自觉寰区小。",
      "终作神霄游，超然谢羁绕。"
    ]
  },
  {
    "id": "e647d10f1e70d905b85aed80d3a2d1de",
    "title": "宿湖南净寺",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "揽胜投名山，信迹遵玄境。",
      "兴随觉路遥，心与空门净。",
      "云树澹萧疏，水月相辉映。",
      "天寒夕梵微，木落霜钟应。",
      "倦鸟下松林，归僧掩萝径。",
      "景眺遐想舒，物讨幽怀罄。",
      "挥琴鹤共娱，讲法龙争听。",
      "祇树鸣山风，雨花落湖镜。",
      "于焉结芳桂，聊以祛尘病。",
      "眷此碧岩栖，因之定吾性。"
    ]
  },
  {
    "id": "e647d10f1e70d905f7fc80bcdb543179",
    "title": "游东林寺度虎溪桥竟诸峰登览止宿远公房",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "飞甍敞云际，朝攀郁玲珑。",
      "瀑泉喷石濑，惊飙回远空。",
      "岚光隐双树，霁色澄千峰。",
      "湛湛竹响露，凄凄松外风。",
      "白莲寻旧社，紫阁听鸣钟。",
      "入谷窥鹤室，穿林步虎踪。",
      "玄览八极隘，达观万化从。",
      "神披愿自协，虑澹道弥通。",
      "倦返缘归术，日落群山空。",
      "小憩璇房下，焚香怀远公。"
    ]
  },
  {
    "id": "e647d10f1e70d9053921b2e3fe695df8",
    "title": "赠黄司勋汝霖",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "灵山泄玄秘，神泽见龙光。",
      "菁华萃令哲，郁为东南望。",
      "属情羲皇际，秉志班马场。",
      "飞谈卷秋云，敷藻发春光。",
      "鱼鸟浃流观，山水足徜徉。",
      "伊余弄柔翰，纵横靡所匡。",
      "愿以一枝栖，希彼千仞冈。",
      "圆机齐物类，达观等彭殇。",
      "申交谊则殷，引领企来章。"
    ]
  },
  {
    "id": "e647d10f1e70d905dae01c21f5aae406",
    "title": "贻云间高士吴次一朱克温兄弟",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "习习条风生，吹我嘉树林。",
      "嘉树何菁葱，上有谐鸣禽。",
      "嘤嘤愿求友，恻恻伤我心。",
      "单居慕俦侣，契阔若飞沉。",
      "良晨渺难偕，会晤邈无因。",
      "珉玞贵砻磢，百炼成兼金。",
      "丽泽苟无从，虚此年岁侵。",
      "已矣伯生叹，千载有遗音。"
    ]
  },
  {
    "id": "e647d10f1e70d90538dd829df600b609",
    "title": "登吴兴城楼",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "严霜肃原野，落叶菰城隈。",
      "危楼一以眺，佳丽纷悠哉。",
      "日华映仙掌，光生浮玉堆。",
      "神居正葱茜，天日郁崔嵬。",
      "水向苕霅转，江从淞泖回。",
      "遥瞻沈约宅，俯眺子胥台。",
      "怀古意方惬，感时心独摧。",
      "烽火西北警，输饷东南催。",
      "悲笳生隐忧，徒自罄深杯。",
      "乡关望不极，离思杳难裁。"
    ]
  },
  {
    "id": "e647d10f1e70d9050e6a84164b107ec7",
    "title": "赠田豫阳先生",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "神龙矫云穹，澍霖沛中野。",
      "纤纤众草姿，濯濯受沾洒。",
      "靡靡掇遗芳，荧荧照光冶。",
      "岂惟矜昏瞆，将以开来者。",
      "群流趋广洋，黄潦无废舍。",
      "愿言策疲马，游戏山泉下。",
      "会景吐奇葩，临流命清斝。",
      "逸武敢追攀，所愧知音寡。",
      "邀此琼瑶报，沈衷用申写。"
    ]
  },
  {
    "id": "e647d10f1e70d905fef340c35fc5ff25",
    "title": "云间留别诸同志",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "祇役出郊圻，惄焉伤离抱。",
      "焉知怀苦辛，念我同心好。",
      "相携未洽旬，暌违一何早。",
      "人生聚散期，宛如浮萍草。",
      "忽复因风会，须臾各远道。",
      "征车何彭彭，绿杨何袅袅。",
      "春气正郁葱，况兹间关鸟。",
      "川涂限南北，恒虑音徽少。",
      "共勉令德图，崇修以为宝。"
    ]
  },
  {
    "id": "e647d10f1e70d905dd628e8f92219aea",
    "title": "夜坐",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "良夜何悠悠，北风何飕飕。",
      "玄云翳微月，河汉西南流。",
      "揽衣步高堂，顾念远林邱。",
      "川涂漫浩浩，岁月忽如遒。",
      "埙篪有遗叹，陟岵多离忧。",
      "居人惜婉娈，游子在道周。",
      "岂无相娱乐，沉思未能休。"
    ]
  },
  {
    "id": "e647d10f1e70d905e1c781bf8a5309b5",
    "title": "振衣堂夜集别孙贡甫归新安",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "高高罗桂籍，良朋郁兰襟。",
      "忘疲坐元夜，婉娈娱宿心。",
      "赓唱互有节，陋彼繁弦音。",
      "瑶觞散霞彩，宝月流清音。",
      "商飙戒寒服，宿鸟鸣前林。",
      "仰视列星光，明河间浅深。",
      "圆象亦何为，东西有商参。",
      "而况浮生欢，讵得恒若今。",
      "晤怀如不乐，别思徒难禁。"
    ]
  },
  {
    "id": "e647d10f1e70d9056d2e4b7dcc8d0c6b",
    "title": "侠客行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "长安侠少年，结束事行边。",
      "珠璎络战马，白羽控飞弦。",
      "流盼万人靡，光彩何翩翩。",
      "暮宿归燕市，朝游出甘泉。",
      "黄金买死士，白璧奉高贤。",
      "倜傥负奇气，谈笑兵围间。",
      "所欢在知己，躯命乃易捐。"
    ]
  },
  {
    "id": "e647d10f1e70d905e69010016171499b",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "默坐观元化，泰初本鸿蒙。",
      "人文既开朗，元和乃渐通。",
      "世事有盛衰，治乱互相从。",
      "消息斡其权，厥运始复终。",
      "气机本自然，太始不施功。",
      "至人秉无为，端拱无极中。",
      "下观蚁子群，蜗角竞豪雄。",
      "万劫终委坏，浮云归太空。",
      "得丧虚欣戚，胸次徒憧憧。"
    ]
  },
  {
    "id": "e647d10f1e70d905e690100157cdef84",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "孔子五十龄，欣然常读易。",
      "读至损益时，喟然自叹息。",
      "益者终必损，损者必见益。",
      "持盈在守谦，履盛当自抑。",
      "盛衰互相倚，达者贵先识。",
      "易理本元元，圣心相合一。"
    ]
  },
  {
    "id": "e647d10f1e70d905e69010013618e2ed",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "吾爱陶彭泽，达观忘俗筌。",
      "一官但适意，不为生产牵。",
      "饥时出门去，乞食向人前。",
      "有则喜留客，鸡黍长开筵。",
      "故人或见惠，悉付酒家钱。",
      "遇饮即求醉，且了一日缘。",
      "万事不著念，平生任自然。",
      "清风在五柳，今古慕高贤。"
    ]
  },
  {
    "id": "e647d10f1e70d905e690100197044ba0",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "扬雄老执戟，刘向终秘书。",
      "白首不再迁，著述犹勤渠。",
      "草玄在芸阁，青藜照夜厨。",
      "立言志不朽，岁月忘居诸。",
      "同时炫赫者，烬灭竟何如。",
      "千古仰芳踪，名与天壤俱。"
    ]
  },
  {
    "id": "e647d10f1e70d905e69010017a2df1c4",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "天地本缺陷，世事安得全。",
      "时人自迷惑，求全反见愆。",
      "河清能几见，明月不长圆。",
      "物理忌太盛，行者戒争先。",
      "孔子观敧器，制作羡前贤。",
      "遇满必倾覆，持平无跛偏。",
      "达人常委运，素履顺自然。",
      "知止免殆辱，宁居不足焉。"
    ]
  },
  {
    "id": "e647d10f1e70d905e690100171f54ad7",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "秦王东望海，汉武求蓬莱。",
      "志在延年药，异术四方来。",
      "夜浥金茎露，高筑通天台。",
      "斋宫祀碧鸡，神光争取猜。",
      "糜费经数载，飞传无停埃。",
      "生死理之常，轻举终无媒。",
      "少翁既殂没，徐福去不回。",
      "空闻轮台诏，车载鲍鱼回。",
      "神仙渺何处，徒贻万世哀。"
    ]
  },
  {
    "id": "e647d10f1e70d905e6901001d16d15df",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "我有一宝剑，千金价无比。",
      "霜锷可吹毛，独抱未尝试。",
      "几欲报明恩，杀仇向燕市。",
      "出入少年场，所恨无知己。",
      "携向咸阳去，杯酒徒为尔。",
      "岁晚复归来，深藏应有俟。",
      "终遇同心人，一骋游侠志。"
    ]
  },
  {
    "id": "e647d10f1e70d905e6901001464e2284",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "孙庞事兵法，同时师鬼谷。",
      "纵横挟其术，自谓遂所欲。",
      "甘言誓死生，交亲同骨肉。",
      "一朝言别去，两国竞争逐。",
      "戾性秉杀机，彼此相倾覆。",
      "一意在功利，焉知祸与福。",
      "矢甲本殊技，同是一人蓄。",
      "大道互相酬，后先蒙显戮。"
    ]
  },
  {
    "id": "e647d10f1e70d905e6901001540e51aa",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "戚戚复戚戚，出门空叹息。",
      "叹息此何因，世情非往昔。",
      "昔也岁常稔，今也半饥瘠。",
      "昔也无氛祲，今也竞锋镝。",
      "壮丁赴召募，半死无回役。",
      "将裨相容与，岁月糜兵食。",
      "无地可安居，殍夫盈道侧。",
      "贾生当此际，流涕无虚日。",
      "仰首问穹苍，何时见宁一。"
    ]
  },
  {
    "id": "e647d10f1e70d905e6901001860e8349",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "赤鹑与黄雀，窃食陇边禾。",
      "恣情相饮啄，暮去朝还过。",
      "虞人日窥伺，将身罹网罗。",
      "所需在一饱，安能远俗苛。",
      "黄鹄摩青霄，四海任婆娑。",
      "冥鸿能万里，孤飞入无涯。",
      "志意既高远，虞罗奈尔何。",
      "俯视鹑雀侣，啾啾安足多。"
    ]
  },
  {
    "id": "e647d10f1e70d905e690100115527f1d",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "隆寒拥裘坐，谁肯念无衣。",
      "膏粱已充腹，宁恤他人饥。",
      "富忘昔日贫，贵弃贱交知。",
      "自古皆如然，非今独有之。",
      "唯爱鲍叔贤，让金无所疑。",
      "绨袍恋恋者，尚系故人思。",
      "古道日已远，世情转堪悲。",
      "在生不欺死，延陵挂剑时。"
    ]
  },
  {
    "id": "e647d10f1e70d905e690100148386ebd",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "毁誉理之常，何须与辨别。",
      "安静以俟之，百毁自消灭。",
      "声华赫赫者，反被青蝇涅。",
      "明珠莫暗投，按剑机先设。",
      "不疑信洁己，盗金谤盈帙。",
      "马援南征返，薏苡冤莫雪。",
      "唯有塞上翁，失马忘言说。",
      "见定物不摇，无忧亦无悦。"
    ]
  },
  {
    "id": "e647d10f1e70d905e6901001d12e3d52",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "干将铸剑时，神物从傍泣。",
      "剑成献吴宫，瑞气环椒室。",
      "秘之未及试，崇质长飞逸。",
      "吴伯与干将，徐遭刑戮厄。",
      "始知希世宝，反为祸所及。",
      "古来神武王，靖乱在仁德。",
      "冶铁本精灵，用之亦何益。",
      "虞阶舞干羽，有苗自来格。"
    ]
  },
  {
    "id": "e647d10f1e70d905e6901001c50de31b",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "神龙本阳精，变化不可测。",
      "有时潜深渊，弄珠明月窟。",
      "小则如毫毛，须臾入金石。",
      "大则驾风云，长空沛霖泽。",
      "势卷江海流，移山走沙砾。",
      "丈夫负奇气，灵瑞本龙质。",
      "穷居乃自修，深栖晦其迹。",
      "达则大有为，安邦拯民厄。",
      "穷达自随时，隐显谁能识。"
    ]
  },
  {
    "id": "e647d10f1e70d905e69010015f58c288",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "灵王初失国，避难楚泽中。",
      "偶逢鋗人恐，饥卧泣途穷。",
      "申亥感王恩，图报亡其躬。",
      "事之以二女，王死乃殉从。",
      "亥本田夫耳，尚效小臣忠。",
      "何事管夷吾，甘心相桓公。",
      "王魏辅建成，贪生昧其衷。",
      "三子虽冒宠，忍心竞难容。",
      "大义已弃捐，愧彼田舍翁。"
    ]
  },
  {
    "id": "e647d10f1e70d905e69010019b635d19",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "浮荣众所慕，诘旦趋朝市。",
      "群儿争一饼，得者每自喜。",
      "有时稍失意，懊恼由中起。",
      "岂惟自懊恼，殆辱从兹始。",
      "所以高蹈人，视之如敝屣。",
      "鹿门自躬耕，谷口穷静理。",
      "倦鸟栖茂林，游鱼隐深沚。",
      "终身长避喧，至乐应无比。"
    ]
  },
  {
    "id": "e647d10f1e70d905e69010012b01bd8b",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "连年事兵革，继之以凶荒。",
      "十户九萧索，贫者焉能全。",
      "口腹既不充，蔽体常不完。",
      "京租输未足，加派复临门。",
      "吏胥下穷乡，欲避无处藏。",
      "伐木通山垄，死者不得安。",
      "白日岂无光，讵肯照覆盆。",
      "官家政愈急，催科宁暂宽。",
      "欲诉谁相怜，吞声不敢言。"
    ]
  },
  {
    "id": "e647d10f1e70d905e6901001a68c8ecf",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "计然抱十策，上干越王庭。",
      "句践用其三，富国逞雄兵。",
      "范蠡往师之，佐越破吴城。",
      "功成泛湖去，拂衣且辞荣。",
      "隐居齐鲁间，遂著陶朱名。",
      "然也诚智囊，而蠡术亦精。",
      "保身全明哲，千载垂英声。"
    ]
  },
  {
    "id": "e647d10f1e70d905e6901001e6e84b9f",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "祢衡与杨修，秉性俱狡鸷。",
      "负才多太露，遇事逞其智。",
      "鹦鹉赋虽奇，渔阳挝且戏。",
      "鸡肋几先发，读碑行且忌。",
      "曹公猜刻辈，岂是容人器。",
      "不自戮才贤，嫁祸肆凶伎。",
      "可怜兰玉姿，同被昆山炽。",
      "古来保身者，皆归明哲士。"
    ]
  },
  {
    "id": "e647d10f1e70d905e690100134a1f465",
    "title": "感咏二十首",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "龙虎争雄地，中原当战场。",
      "所贵依上游，一任制八方。",
      "秦兵百万众，世业都咸阳。",
      "开关迎六国，驱之如犬羊。",
      "诸葛辅玄德，三分居蜀邦。",
      "失守在荆州，偏安空自防。",
      "关张负精勇，八阵徒鹰扬。",
      "阿瞒老奸谀，西北恣陆梁。",
      "弹压吴蜀师，祸心已先藏。",
      "可怜汉祚衰，赤火渐无光。",
      "割据既失策，混一终难忘。"
    ]
  },
  {
    "id": "e647d10f1e70d905ef32764126beed6e",
    "title": "河岳翁歌",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "河岳翁，朱颜绿发明方瞳。来自鸿蒙之世弱水之东，飘飖八极骑双龙。",
      "骑双龙，朝游三山巅，莫憩五岳峰。身被白鹤氅，手握青藜筇。",
      "自言逢羡门于华顶，揖轩辕于空峒。陵谷桑田看几劫，瑶池屡宴群真从。",
      "劫来偶向人间住，长安市上寄仙踪。谑浪那知天子贵，醉来笑傲轻王公。",
      "云心浩荡终难驭，隘视尘世如裈中。忽驾云车指双阙，清歌回首送冥鸿。",
      "送冥鸿，入烟空。锵锵环佩摇天风，望之不见心无穷。",
      "我亦明朝携笈去，三花石室定相逢。"
    ]
  },
  {
    "id": "e647d10f1e70d9053066ea40dccea735",
    "title": "长安道",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "帝京三月时，香尘暗天起。游丝卷落花，飞入千门里。",
      "甘泉绕建章，大道覆垂杨。雕阑锦榭遥相望，莺歌燕舞断人肠。",
      "断人肠，复那许，愁杀娼家女。妆成起立看红雨，斜倚银屏黯不语。"
    ]
  },
  {
    "id": "e647d10f1e70d9051add8d05d2bd8518",
    "title": "四忆诗",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "岱宗峨兮郁层标，天门敞兮日观高，径盘纡兮逼穹霄。",
      "棼碛砾兮莽蓬蒿，欲往游兮无轻轺。我所思兮汶之上，有美人兮金玉相。"
    ]
  },
  {
    "id": "e647d10f1e70d9051add8d050e42b74e",
    "title": "四忆诗",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "衡霍矗兮几千尺，虎豹栖兮神鬼宅，炎气蒸兮瘴岚塞。",
      "路迷漫兮江水隔，欲往游兮无双翼。我所思兮桐之洲，有美人兮被羊裘。"
    ]
  },
  {
    "id": "e647d10f1e70d9051add8d05ff321a57",
    "title": "四忆诗",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "泰华巍巍峰簇簇，带羌□兮控巴蜀，行路难兮阪屈曲。",
      "剑阁高兮巴水绿，欲往游兮无飞騄。我所思兮龙之冈，有美人兮卧南阳。"
    ]
  },
  {
    "id": "e647d10f1e70d9051add8d055570b306",
    "title": "四忆诗",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "龙荒旷兮气凄冽，刚风吹兮地欲裂，黄沙卷兮山出猎。",
      "人勇捷兮马轻瞥，欲往游兮无尺铁。我所思兮在边域，有美人兮志投笔。"
    ]
  },
  {
    "id": "e647d10f1e70d90579622fc8fba1964f",
    "title": "别友人入京",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "春风送暖入春杯，越客相携上越台。",
      "柳絮盈盈依袖舞，桃花点点向人开。",
      "君去都门期射策，纵马东城复西陌。",
      "沽酒宜寻燕市豪，裁诗莫向秦楼夕。",
      "吹彻琼箫不见君，相思无那惜离群。",
      "忽闻江上帆开远，怅望天南日暮云。"
    ]
  },
  {
    "id": "e647d10f1e70d9054e4b91ee60f7920f",
    "title": "七夕篇",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "澄秋寂历凉风袅，河汉无云天露▅。",
      "枫叶初飘银井床，露华欲湿蘼芜草。",
      "此时织女独含情，停梭罢织思盈盈。",
      "只愁会促欢难尽，不道离多岁已更。",
      "重开宝匣蟠龙镜，更理新妆巧相映。",
      "候将灵鹊欲填河，云际俄惊凤辇过。",
      "层楼叠榭逶迤入，飘姿流态娇非一。",
      "谁怜昨日怨相望，谁解今宵坐相惜。",
      "相惜相望不自由，凝胶凝漆两相投。",
      "谩取欢娱酬契阔，并将哀怨作风流。",
      "只怜天上相逢少，无那天鸡将报晓。",
      "宴席阑珊星雾飞，遥看前路结骖归。",
      "流光瞬息成遐别，少逢和乐多悽咽。",
      "翻讶姮娥在广寒，岁岁年年守孤阙。"
    ]
  },
  {
    "id": "e647d10f1e70d9055ab8c0afb1e7290e",
    "title": "天上谣",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "襄星烁烁过西楼，珠斗半落银河流。",
      "月边桂子香未发，井上梧桐叶已秋。",
      "仙娥采芳榆水次，翠谷先传青鸟使。",
      "湘婴鼓瑟曳龙裾，太乙吹笙调鹤驭。",
      "瑶草香销玉砌封，缃裾犹带石榴红。",
      "空中吹落琼花钿，玉辇须臾看不见。",
      "天外唯闻环佩声，白云飞去海风生。"
    ]
  },
  {
    "id": "e647d10f1e70d905971fbe78981f6630",
    "title": "西湖游效曹子建体",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "结蘅轺，鼓兰舟，邀朋啸侣西湖游。",
      "日华鲜，春气柔，恬风小浪光如油。",
      "倚莎墟，循若洲，仰瞻灵鹫俯龙湫。",
      "夹飞虹，缳广畴，桃花的烁柳条稠。",
      "谣丹宫，映朱楼，十二缃帘双玉钩。",
      "吐吴歈，发越讴，和鸣箫管杂箜篌。",
      "奉芳醪，荐时羞，主前献寿宾拜酬。",
      "会难逢，别易遒，于斯不乐欲何求。"
    ]
  },
  {
    "id": "e647d10f1e70d905a93578ab65fe1660",
    "title": "春堤行",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "茸茸碧草曲江春，相逢尽是采芳人。",
      "簇簇绮罗娇绿水，纷纷车马逐香尘。",
      "嬉游共讶烟光好，叠榭层台类仙岛。",
      "弦声疑杂鸟声喧，酒气偏随花气绕。",
      "此时上客正淹留，扬鞭挟弹过长楸。",
      "遥看蹴鞠东效外，戏罢秋千南陌头。",
      "东郊南陌垂杨绿，拂袖游丝断仍续。",
      "桃李丛中竞笑歌，锦屏罗扇香风逐。",
      "日暖沙暄燕子飞，新裁白苎换春衣。",
      "春堤到处堪行乐，春色娱人不忍归。"
    ]
  },
  {
    "id": "e647d10f1e70d905a29b3aaf4b33fbe1",
    "title": "乌啼曲",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "十月十日严风嘶，四野无云天外凄。",
      "卷帘步阶见新月，辉辉静与银潢齐。",
      "银潢渺渺不可接，美人隔我河梁西。",
      "褰裳岂谢舟车阻，烟雾横江江水迷。",
      "玉楼伫立明星灿，曲里停砧天宇低。",
      "霜寒露冷悲鼓角，思君愁听夜乌啼。"
    ]
  },
  {
    "id": "e647d10f1e70d9053743408737bb8fd4",
    "title": "冬夜期友人不至",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "今夕风色寒，月白虚庭敞。",
      "美人来何迟，芳兴期同赏。",
      "落叶下林皋，流萤度珠网。",
      "遥望碧云浮，渺渺悬遐想。"
    ]
  },
  {
    "id": "e647d10f1e70d905efd8aaa4a40efc49",
    "title": "泰泉山中观泉",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "江南佳胜地，帘泉擅幽奇。",
      "危岑悬万仞，径石回参差。",
      "岩端蔼瑞露，涧底生灵芝。",
      "阴崖寒逼袂，回峰翠成围。",
      "班荆俯流水，坐石看残碑。",
      "鸾歌杂樵语，宾从相谐嬉。",
      "十年注幽想，兹辰慰所思。",
      "顾瞻还踯躅，游盘下逶迤。",
      "禅关昔宏敞，接目空遗基。",
      "□□理所干，往事安足疑。",
      "惟有遨游侣，千秋长若斯。"
    ]
  },
  {
    "id": "e647d10f1e70d905aea7880d2c9fb43a",
    "title": "游上天竺遂登诸峰绝顶",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "二仪肇开辟，山水相摩融。",
      "南洲峭奇削，仙界敞神宫。",
      "云端列莲座，竹外聆疏钟。",
      "高僧皆驭鹤，金鼎尽蟠龙。",
      "怀芳事幽讨，巇崄相追穷。",
      "扪萝回石径，披雾凌苍空。",
      "身被翠云服，手握青藜筇。",
      "缥缈仙源接，纡萦云路通。",
      "蹑足攀绝顶，群真杳来从。",
      "振衣划然笑，鸾声落长松。",
      "仰窥天阙近，象纬横西东。",
      "俯瞰坤舆狭，巘崿纷嵷巃。",
      "眺远云为地，乘虚步随空。",
      "璚杖挺虚谷，玉蕊灿春丛。",
      "璚津芬可挹，石髓会应逢。",
      "近阅安期舄，遥企王乔踪。",
      "玄机如可度，学炼此山中。"
    ]
  },
  {
    "id": "e647d10f1e70d905d74081d3e7f6d8fa",
    "title": "陡门见雪寄吴南曾方伯",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "肃穆胶客饮，杯端气初结。",
      "靡靡玉带凝，皓皓银塘洁。",
      "飞空类散花，虚映瑶台月。",
      "胡为乘兴来，独鼓山阴楫。"
    ]
  },
  {
    "id": "e647d10f1e70d905373d7c3611192300",
    "title": "有所思",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "长安少年才十六，小可躯材爱装束。",
      "紫袷偏垂金错囊，绣鞢斜约玲珑玉。",
      "此时相见即相怜，驻马回车问岁年。",
      "朱户乍开云母帐，雕栏不卷水晶帘。",
      "水晶云母风光早，细柳夭桃觉春好。",
      "芳渚双浮跃藻鳞，娇枝对坐啼花鸟。",
      "春来物色总难禁，况逢春鸟感春心。",
      "乍可花间成并蒂，那能陌上受黄金。",
      "花开大道联芳蓹，陌上高台云外举。",
      "不将锦瑟向君王，愿把鸾箫学秦女。",
      "曾闻投漆不分离，曾闻比目戏涟漪。",
      "可怜邂逅情非一，持此殷勤两不疑。",
      "轻雨轻云过绿琐，看花看柳争婀娜。",
      "碧筒朝泛合欢卮，金莲夜结双头朵。",
      "自谓欢娱尽百年，自矜娇小得人怜。",
      "调丝忽断离前曲，望月翻成别处圆。",
      "妾住崤函君向洛，镜里箫边两疏索。",
      "花发初怜春正芳，春归不待花零落。",
      "悠悠长路阻云风，望望云山知几重。",
      "去雁千回空有问，来骖百过讵能从。",
      "来骖去雁情无已，暮暮朝朝铅色委。",
      "祇拟缠绵比兔丝，相依那得长松树。",
      "妾心愿作高唐云，飞来飞去不见君。",
      "君身岂是丰城剑，那有长光天上见。",
      "锦字虚将洛水湄，玉容空锁梨花院。",
      "传闻金谷丽妖娃，更道铜驼好物华。",
      "练影时飞千里辔，香尘惯逐五侯车。",
      "别有青楼照南陌，瑶窗绣栱玻瓈色。",
      "深深灯火出娥眉，款款笙歌留上客。",
      "上客春游春未央，贱妾空房空自伤。",
      "初言别去方三月，谁解忧来历九霜。",
      "昨日娇痴今老丑，沧海桑田讵能又。",
      "寄语今时游冶郎，须怜旧日章台柳。",
      "柳色青青河水滨，柳丝缕缕恋芳辰。",
      "耐将枝叶留君折，莫待摧残空复春。"
    ]
  },
  {
    "id": "e647d10f1e70d905e0ce51ad7d077f8c",
    "title": "月下观潮同王叔廉赋",
    "authorName": "李时行",
    "authorId": "e647d10f1e70d905d1457b72d1457b72",
    "dynasty": "明",
    "content": [
      "啼鸟哑哑日初没，金瓯欲空卷瑶席。",
      "醉中招却五陵豪，走马出城观海汐。",
      "此时八月天气高，霜华暗落风萧骚。",
      "俄惊片月出海底，白璧一轮腾泬寥。",
      "波明月皎相辉炫，月色波光杳难辩。",
      "掩映如临云母堆，清冷疑在玻瓈殿。",
      "初闻隐隐复隤隤，旋摇地轴殷鸣雷。",
      "三军缟素声阗涌，白马来奔怒未回。",
      "须臾喷沫乱如雨，洪涛激空雪山竖。",
      "秦冈乍裂起千蛟，梁堰忽崩百里喧。",
      "灏气虚涵若水山，天声直捣子胥湾。",
      "吐吞击抟不可御，高塘巨石愁摧翻。",
      "灵祇变幻在俄顷，诸豪抵掌叹奇警。",
      "顿使雄襟去垢氛，三百金杯一时醒。",
      "我亦飘飘湖海身，翛然对此莹心神。",
      "遥闻天上银潢接，直欲乘槎去问津。"
    ]
  },
  {
    "id": "e647d10f1eba3aafd9d4c69d376a7015",
    "title": "和沈诚庄绎韵四首",
    "authorName": "邹奕",
    "authorId": "e647d10f1eba3aafd1457b72d1457b72",
    "dynasty": "明",
    "content": [
      "春来倦行乐，春去却寻幽。",
      "花落随风舞，溪喧带雨流。",
      "乾坤真逆旅，身世似悬疣。",
      "何物令人羡，忘机海上鸥。"
    ]
  },
  {
    "id": "e647d10f1eba3aafd9d4c69d10343182",
    "title": "和沈诚庄绎韵四首",
    "authorName": "邹奕",
    "authorId": "e647d10f1eba3aafd1457b72d1457b72",
    "dynasty": "明",
    "content": [
      "闲居忘俗累，行乐喜芳春。",
      "露滴乌巾垫，花迎白苎新。",
      "清歌移晚兴，佳句涤襟尘。",
      "处处香醪熟，谁家味最醇。"
    ]
  },
  {
    "id": "e647d10f1eba3aafd9d4c69df73cdaf2",
    "title": "和沈诚庄绎韵四首",
    "authorName": "邹奕",
    "authorId": "e647d10f1eba3aafd1457b72d1457b72",
    "dynasty": "明",
    "content": [
      "荏苒伤春老，蹉跎惜岁华。",
      "客居移未定，社酒不须赊。",
      "花柳知无恙，云山画莫加。",
      "寻芳徒步好，何用早将车。"
    ]
  },
  {
    "id": "e647d10f1eba3aafd9d4c69d25fb51a0",
    "title": "和沈诚庄绎韵四首",
    "authorName": "邹奕",
    "authorId": "e647d10f1eba3aafd1457b72d1457b72",
    "dynasty": "明",
    "content": [
      "长须携尺素，邀客扣涂茨。",
      "筋力非前日，襟怀似昔时。",
      "酒从花下酌，船傍柳边维。",
      "风景还堪赏，闲游也未迟。"
    ]
  },
  {
    "id": "e647d10f1edb0c528cc1e19630e994cc",
    "title": "寄杨子东",
    "authorName": "周昉",
    "authorId": "e647d10f1edb0c52d1457b72d1457b72",
    "dynasty": "明",
    "content": [
      "钱塘旧友知谁在，万里滇南见子东。",
      "夜市斗茶凉雨后，晴湖载酒夕阳中。",
      "龙梭织锦翻新样，凤绣萦丝记旧工。",
      "不是吾侪不归去，六桥行处草茸茸。"
    ]
  },
  {
    "id": "e647d10f1ef147747a438444af06fa87",
    "title": "秋日集海珠寺",
    "authorName": "冯树勋",
    "authorId": "e647d10f1ef14774d1457b72d1457b72",
    "dynasty": "明",
    "content": [
      "凝紫亭前江可怜，暂移官舸弄朱弦。",
      "西风芦苇隔林鸟，秋水蒹葭何处蝉。",
      "孺子系船吹宿火，渔翁抛网破暝烟。",
      "美人有约垂杨陌，吾欲停桡采木莲。"
    ]
  },
  {
    "id": "e647d10f1efaa614c713bdecc41df601",
    "title": "厓山吊古",
    "authorName": "黄士先",
    "authorId": "e647d10f1efaa614d1457b72d1457b72",
    "dynasty": "明",
    "content": [
      "烈风竖鳄涛，白日江天暝。",
      "但闻松柏声，不见松柏影。"
    ]
  },
  {
    "id": "e647d10f1efaa614c713bdec69c34b34",
    "title": "厓山吊古",
    "authorName": "黄士先",
    "authorId": "e647d10f1efaa614d1457b72d1457b72",
    "dynasty": "明",
    "content": [
      "夜雨湿流萤，远山互明灭。",
      "千古此战场，精光无复歇。"
    ]
  },
  {
    "id": "e647d10f1f11566bc713bdec5546d55f",
    "title": "厓山吊古",
    "authorName": "叶士卿",
    "authorId": "e647d10f1f11566bd1457b72d1457b72",
    "dynasty": "明",
    "content": [
      "海门斜抱大江流，千古乾坤寄一丘。",
      "不有真人开日月，谁令遗庙祀春秋。",
      "苔封玉籀残僧护，藓蚀金鱼堕泪收。",
      "无限英魂招不得，年年空听杜鹃愁。"
    ]
  },
  {
    "id": "e647d10f1f35e7b3035688340feb1d20",
    "title": "谪蜀过谒双忠之祠",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "直谏匡前代，孤忠激后臣。",
      "光犹争日月，色岂变松筠。",
      "吊古千行泪，投荒万里身。",
      "回思犯颜日，斧钺在枫宸。"
    ]
  },
  {
    "id": "e647d10f1f35e7b30dc1824ba21a4205",
    "title": "王豸使至",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "雨后青骢马，风前绿绮琴。",
      "槛纷兰菊色，林响鹿麋音。",
      "野鸟随人性，秋虫助客吟。",
      "烦襟应尽解，接屣坐松阴。"
    ]
  },
  {
    "id": "e647d10f1f35e7b3872edd14a73bb495",
    "title": "朱迁镇庙二首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "野庙瞻遗像，英威尚出群。",
      "戢场没沙水，尽壁起风云。",
      "铁马长驱志，金兵累胜勋。",
      "自遭谗谮死，罪复静胡氛。"
    ]
  },
  {
    "id": "e647d10f1f35e7b3872edd142d6c33f2",
    "title": "朱迁镇庙二首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "虎战收功近，龙威召将还。",
      "中原无社稷，外寇有关山。",
      "野鸟啼残恨，苍松凛旧颜。",
      "平生吊忠义，独此泪痕斑。"
    ]
  },
  {
    "id": "e647d10f1f35e7b3fda111dc59562b14",
    "title": "王豸使既返东月皎升乃与李曹二子径觞吹台之巅口占柬黄子同赋",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "皎皎秋圆月，亭亭夜迥台。",
      "光随车马上，步接斗牛回。",
      "赋雪邹枚迹，临风李杜杯。",
      "犹怜朱绂客，不共坐莓苔。"
    ]
  },
  {
    "id": "e647d10f1f35e7b34a98899fa5be176d",
    "title": "次答李梦阳送甥嘉之茂州次玉溪侍御韵三首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "两度徽官谪，孤身绝塞行。",
      "汉廷收堕泪，蜀道轸离情。",
      "玉垒蚕丛国，龙标剑阁城。",
      "乾坤形胜地，何处挂冠缨。"
    ]
  },
  {
    "id": "e647d10f1f35e7b34a98899fafbb28c2",
    "title": "次答李梦阳送甥嘉之茂州次玉溪侍御韵三首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "我有龙渊物，谁云鸟道难。",
      "桥横江不阔，岭度雪空盘。",
      "感慨悲前事，威棱想旧官。",
      "投荒吾不恨，指佞万人看。"
    ]
  },
  {
    "id": "e647d10f1f35e7b34a98899fff6132ce",
    "title": "次答李梦阳送甥嘉之茂州次玉溪侍御韵三首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "障海功难就，排山力渐消。",
      "花心伤绣斧，鸟步习绳桥。",
      "郡国西羌尽，星辰北极遥。",
      "赐环竟何日，含泪望中朝。"
    ]
  },
  {
    "id": "e647d10f1f35e7b3e3ed26f359e2b978",
    "title": "赠陈生嘉言",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "独坐玄洲钓，深栖仲蔚蓬。",
      "人呼白衣相，家有玉环童。",
      "泽近蛟常雨，林空鸟易风。",
      "蒹葭霜露里，谁采最高丛。"
    ]
  },
  {
    "id": "e647d10f1f35e7b3dc9dc8ecf7266347",
    "title": "中秋亭会",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "新亭面皎月，高宴列中秋。",
      "地敞蟾疑动，窗空雾自流。",
      "杯倾承露掌，榻下摘星楼。",
      "宾客梁园胜，今宵尽醉游。"
    ]
  },
  {
    "id": "e647d10f1f35e7b306156591e1107711",
    "title": "次李梦阳戊子元夕示甥嘉韵",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "灯光皎河汉，寒夜倍生春。",
      "况是繁华国，能堪吏隐人。",
      "千家馀凤管，九陌竞香尘。",
      "独和闲居咏，憎看月胜银。"
    ]
  },
  {
    "id": "e647d10f1f35e7b3f2d3771b2670960b",
    "title": "闻雁",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "连翩升紫塞，嘹呖过秋城。",
      "帛染传书泪，砧催捣练声。",
      "云深飞总近，风细落还轻。",
      "此夜高楼笛，怀人几度横。"
    ]
  },
  {
    "id": "e647d10f1f35e7b315ebfd615929826d",
    "title": "闻郑生死丰沛舟中二首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "太初仙逝早，少谷暝游深。",
      "讵谓方山客，同随秋草阴。",
      "野云飘素幔，寒日下空林。",
      "重念群芳歇，临风涕满襟。"
    ]
  },
  {
    "id": "e647d10f1f35e7b315ebfd61c36e4b16",
    "title": "闻郑生死丰沛舟中二首",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "已返河梁棹，难招楚泽魂。",
      "何人收旅衬，有客酹清樽。",
      "浦月沉帆影，山花没屐痕。",
      "梁园旧游地，风色自黄昏。"
    ]
  },
  {
    "id": "e647d10f1f35e7b3dc050e1c603af107",
    "title": "陶君夸其分司桃花独树予往观之次其韵",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "独树红桃太放花，主人折赠众宾夸。",
      "当筵雨□□犹湿，倚槛风枯午更斜。",
      "剩有琴书分秀色，岂容蜂蝶乱芳华。",
      "英朋海内如君少，拟报琼瑶醉紫霞。"
    ]
  },
  {
    "id": "e647d10f1f35e7b3b1feaa1f1d55ef0d",
    "title": "秋日东庄宴集",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "菊酿新开承露盘，浚郊出赏尽银鞍。",
      "风林一叶地逾静，塞雁双飞天自宽。",
      "亭榭傍云秋动色，旌旗夹水昼生寒。",
      "南州榻宴名今古，未信风流胜此欢。"
    ]
  },
  {
    "id": "e647d10f1f35e7b339c313af2249171d",
    "title": "寺前秋泛限韵",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "湖上晴游即镜中，轻烟淡霭静浮空。",
      "岸回舟自蒹葭入，塔迥云从殿阁通。",
      "惊吹鱼龙时出没，傍筵鸥鹭晚西东。",
      "回桡更泛桃花水，不辨秋林返照红。"
    ]
  },
  {
    "id": "e647d10f1f35e7b3a7399779849a9a94",
    "title": "双溪方伯夏初见过就饮石几留诗次韵",
    "authorName": "曹嘉",
    "authorId": "e647d10f1f35e7b3d1457b72d1457b72",
    "dynasty": "明",
    "content": [
      "舅家石几何玲珑，瑶色金姿花树丛。",
      "拂玩自成今日会，扣歌真见古人风。",
      "苍烟野径双樽里，碧簟凉云小阁东。",
      "独喜馆甥重有处，百年吟卧此心同。"
    ]
  },
  {
    "id": "e647d10f1f467c011d92150b441462df",
    "title": "山下馆晓发",
    "authorName": "梁梦雷",
    "authorId": "e647d10f1f467c01d1457b72d1457b72",
    "dynasty": "明",
    "content": [
      "先晓仆夫催，芙蓉万叠开。",
      "露漙花树重，路转烛光回。",
      "马足悬崖瘦，猿声带月哀。",
      "山深无俗驾，何事客频来。"
    ]
  },
  {
    "id": "e647d10f1f467c01caffe9ab2e4dc7e1",
    "title": "望湖亭宴集得台字",
    "authorName": "梁梦雷",
    "authorId": "e647d10f1f467c01d1457b72d1457b72",
    "dynasty": "明",
    "content": [
      "独立苍茫湖上台，千家烟火隔蓬莱。",
      "船依古岸渔归晚，花落孤山月满苔。",
      "彭蠡平分红蓼渚，匡庐半入白云隈。",
      "酒阑不尽当歌思，徙倚东风未易裁。"
    ]
  },
  {
    "id": "e647d10f1f467c013da0d1b1bfbe591a",
    "title": "李太府邀饮岳阳楼偕吴郡丞",
    "authorName": "梁梦雷",
    "authorId": "e647d10f1f467c01d1457b72d1457b72",
    "dynasty": "明",
    "content": [
      "城头百尺神仙楼，湖上一点君山邱。",
      "逃虚客来览此胜，吹笛人去今何秋。",
      "三湘苍蔚杜若老，九马踯躅鱼龙愁。",
      "凭君有酒且尽醉，莫使心与身为雠。"
    ]
  },
  {
    "id": "e647d10f1f467c013a68ac6453083bdc",
    "title": "登太和绝顶",
    "authorName": "梁梦雷",
    "authorId": "e647d10f1f467c01d1457b72d1457b72",
    "dynasty": "明",
    "content": [
      "磴道攀缘谒帝扉，脚跟斜傍五云飞。",
      "天临万仞开玄宅，地拥千灵护紫微。",
      "幻梦始从三昧觉，青山今有几人归。",
      "骑羊东去罗浮近，独倚天门笑拂衣。"
    ]
  },
  {
    "id": "e647d10f1f467c01a36d8a3cb802eb6a",
    "title": "二月二十五夜梦二弟抱其幼子款款谈家事不休觉而志哀",
    "authorName": "梁梦雷",
    "authorId": "e647d10f1f467c01d1457b72d1457b72",
    "dynasty": "明",
    "content": [
      "忆汝频年恨未平，楚天双眼泪如倾。",
      "丸中自是成今古，梦裹那知有死生。",
      "家计尚馀儿女态，寒暄犹复弟兄情。",
      "觉来抚枕浑无赖，惆怅翻令百感并。"
    ]
  },
  {
    "id": "e647d10f1f4f874d4242df4eccd29ae8",
    "title": "峡山飞来寺",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "飞来寺里独凭栏，暂息尘缘半日闲。",
      "水绕竹根穿石面，鹤巢松顶立云间。",
      "满台花雨飘僧梵，一路风霜老客颜。",
      "若许挂冠寻旧隐，结茅何必问庐山。"
    ]
  },
  {
    "id": "e647d10f1f4f874d4ddfe59abb60a3da",
    "title": "九星岩",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "飞星化作翠芙蕖，贯索垂光应斗枢。",
      "赤豹守关依宝藏，苍龙还钵护神珠。",
      "月林香露飘金粟，阴壑灵风振白榆。",
      "为纪重游磨翠藓，又从香积饭雕胡。"
    ]
  },
  {
    "id": "e647d10f1f4f874df1a3c5b821ed26d9",
    "title": "海珠慈度寺",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "海上禅扉记昔游，黄金鳌背踏清秋。",
      "天花影覆盘陀石，舍利光生杜若洲。",
      "足底潮声来合浦，望中云气接罗浮。",
      "老僧不管人间事，闲对沧浪数白鸥。"
    ]
  },
  {
    "id": "e647d10f1f4f874db9ebc7c5c5bb875a",
    "title": "香山览秀",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "西康山色似芙蓉，亦有云巢向此中。",
      "九垒屏风金闪翠，千寻瀑布玉垂虹。",
      "也知太白诗无敌，独羡王维画最工。",
      "待我结茅同晚岁，不须骑鹤上崆峒。"
    ]
  },
  {
    "id": "e647d10f1f4f874de324763fbdc7ba4b",
    "title": "三洲岩",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "维石岩岩紫翠连，原非禹凿自天然。",
      "旋磨崖壁镌新字，细看诗词忆旧贤。",
      "茂叔南来曾乐道，葛洪西驻已升仙。",
      "兴游几度寻遗迹，云满高峰月满天。"
    ]
  },
  {
    "id": "e647d10f1f4f874d0ae57762eedc6d4b",
    "title": "赠王武卿",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "知君脱屣远浮云，牢落天涯寄此生。",
      "万里江湖随旅泊，十年风月付吟情。",
      "丝纶有学惟忧道，献纳无心不用名。",
      "流水桃花春已晚，几时来伴白鸥盟。"
    ]
  },
  {
    "id": "e647d10f1f4f874d4b13e6335cbe789b",
    "title": "寄桂林司训王德安",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "百事无成多愿违，行藏深愧故人知。",
      "空教杜老愁如织，堪笑刘郎鬓欲丝。",
      "问字有谁能载酒，看花到处谩题诗。",
      "分台御史如相见，为说青衫似旧时。"
    ]
  },
  {
    "id": "e647d10f1f4f874d18467fdb3b21cf9b",
    "title": "月夜过湖",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "湖光无际月团团，倒浸山河宇宙宽。",
      "舞影鸾窥金母瓮，抱珠龙卧水晶盘。",
      "大姑罗袜江花绣，五老香炉石鼎寒。",
      "过客不知天险处，舵楼吹笛到更阑。"
    ]
  },
  {
    "id": "e647d10f1f4f874dcf3c805d519088a9",
    "title": "望九华山",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "江上停舟望九华，水云如障卷晴霞。",
      "松巢白鹤千秋雪，地拥青莲万丈花。",
      "竹杖几时寻旧隐，石田何处觅生涯。",
      "自知素有唐人癖，吟对东风日已斜。"
    ]
  },
  {
    "id": "e647d10f1f4f874deea4fd88aea19928",
    "title": "舟次三水寄竹泉上人",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "片云远隔五羊城，白足高僧事事清。",
      "吟对梅花看月色，坐题桐叶听秋声。",
      "一尘不及人间迹，万虑都忘物外情。",
      "卖却床头琴与剑，几回相见话生平。"
    ]
  },
  {
    "id": "e647d10f1f4f874d212eb1ac1f30e4c8",
    "title": "秋思",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "风卷霜林叶尽飞，夜深惊鹤恨无依。",
      "一身远道犹为客，九月新寒未授衣。",
      "江上芙蓉秋自老，岭南书信雁来稀。",
      "灯前对影难为语，何事东游久不归。"
    ]
  },
  {
    "id": "e647d10f1f4f874dfe635306edda8bd1",
    "title": "古意",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "藉兰香不歇，藕断丝难折。",
      "寄语远道人，回头看明月。"
    ]
  },
  {
    "id": "e647d10f1f4f874d332845a17a6fb3f2",
    "title": "竹鸟小景",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "苍龙垂雨影毵毵，凤尾参差湿翠岚。",
      "忆昔黄陵祠下路，鸟啼三月过湖南。"
    ]
  },
  {
    "id": "e647d10f1f4f874d91885a07225abaab",
    "title": "画鱼",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "几年别却钓鱼矶，喜见新图有所思。",
      "三十六鳞非故物，会看飞跃上天池。"
    ]
  },
  {
    "id": "e647d10f1f4f874d636ecc1fef7cab4c",
    "title": "巢翠轩兴怀",
    "authorName": "李震",
    "authorId": "e647d10f1f4f874dd1457b72d1457b72",
    "dynasty": "明",
    "content": [
      "停辙卧南居，敢言谢时辈。",
      "归对幽窗前，小憩依巢翠。",
      "兴来恣佳趣，秋至颇清快。",
      "览此群物情，遂我平生爱。",
      "心同鸥鹭盟，身与渔樵会。",
      "放意麋鹿性，长日懒冠带。",
      "远岫上新月，芳林破苍霭。",
      "岚散碧天青，光摇石潭碎。",
      "缅怀苏门啸，更忆郑生慨。",
      "二隐不可招，高风邈千载。"
    ]
  },
  {
    "id": "e647d10f1f7cd0c24f4b903fede84e9b",
    "title": "续催送日鼓谣",
    "authorName": "汪德钧",
    "authorId": "e647d10f1f7cd0c2d1457b72d1457b72",
    "dynasty": "明",
    "content": [
      "冬冬晨鼓催，目注东方白。日华欲动月无辉，杀气冲天云血色。",
      "坎坎暮鼓击，日没崦嵫黑。朔风吹海毒波翻，旄头错落光芒出。",
      "日复夜，夜复日，日夜相催鼓声急。枕戈不寐食忘餐，力不能支仰天泣。",
      "主辱臣死古义存，弟妹瓢零敢遑恤。整旗收队决雌雄，黄龙孰遣横江中。",
      "风雷昼晦天地变，君臣不见崖山空。至今涛声吼朝夕，半为猿鹤半沙虫。",
      "当时豪杰能几子，千载不泯惟孤忠。催日鼓，送日鼓，调短意长歌愈苦。",
      "鲛人闻得泪成珠，踯躅白鹇惊堕浦。侍郎丞相家国同，当时戮力无尔汝。",
      "补天炼石竟无功，空余五色神光吐。斯人斯作世岂多，合入青编照今古。"
    ]
  },
  {
    "id": "e647d10f1f99441039e5ab2085585fcf",
    "title": "和远览韵",
    "authorName": "钟宪",
    "authorId": "e647d10f1f994410d1457b72d1457b72",
    "dynasty": "明",
    "content": [
      "此乐先生真异趣，乘闲来玩忘此情。",
      "幽深涧壑泉滢洁，一洗令人器宇清。"
    ]
  },
  {
    "id": "e647d10f1faaad7e8bbb83d20c599b8c",
    "title": "题县八景金鸡春晓",
    "authorName": "梁养正",
    "authorId": "e647d10f1faaad7ed1457b72d1457b72",
    "dynasty": "明",
    "content": [
      "金鸡振晓声，奋翮千仞上。",
      "华堂春满时，佳景孰来访。"
    ]
  },
  {
    "id": "e647d10f1faaad7e8bbb83d2a20de5e9",
    "title": "题县八景金鸡春晓",
    "authorName": "梁养正",
    "authorId": "e647d10f1faaad7ed1457b72d1457b72",
    "dynasty": "明",
    "content": [
      "开明耀永昼，返照冈之麓。",
      "羡君桑榆功，芳名入奏牍。"
    ]
  },
  {
    "id": "e647d10f1faaad7e8bbb83d20f29617d",
    "title": "题县八景金鸡春晓",
    "authorName": "梁养正",
    "authorId": "e647d10f1faaad7ed1457b72d1457b72",
    "dynasty": "明",
    "content": [
      "鳞鳞满江头，往来轻一叶。",
      "不用杞人忧，壮怀方击楫。"
    ]
  },
  {
    "id": "e647d10f1faaad7e8bbb83d2cc28c4f9",
    "title": "题县八景金鸡春晓",
    "authorName": "梁养正",
    "authorId": "e647d10f1faaad7ed1457b72d1457b72",
    "dynasty": "明",
    "content": [
      "谷口路应赊，前山已夕照。",
      "樵夫咏而归，风吹入别调。"
    ]
  },
  {
    "id": "e647d10f1faaad7e8bbb83d2ce156395",
    "title": "题县八景金鸡春晓",
    "authorName": "梁养正",
    "authorId": "e647d10f1faaad7ed1457b72d1457b72",
    "dynasty": "明",
    "content": [
      "雨过山色增，有如濯青泚。",
      "仙心足比洁，俗尘为我洗。"
    ]
  },
  {
    "id": "e647d10f1fab59c691cf5eacb1ab1030",
    "title": "刻竹诗",
    "authorName": "文衡山",
    "authorId": "e647d10f1fab59c6d1457b72d1457b72",
    "dynasty": "明",
    "content": [
      "萧萧落木带江干，剪剪幽花过雨斑。",
      "岂意旅游逢九日，共来把酒看三山。"
    ]
  },
  {
    "id": "e647d10f1fc758442a6f667ea726ce91",
    "title": "送汤孝廉还南海",
    "authorName": "伍服",
    "authorId": "e647d10f1fc75844d1457b72d1457b72",
    "dynasty": "明",
    "content": [
      "晓起官亭散曙鸦，一樽相送远还家。",
      "临歧暂折都门柳，后会期看上苑花。",
      "涨海天低云暝树，越江潮落月寒沙。",
      "乡园至日烦传语，两度辞官鬓欲华。"
    ]
  },
  {
    "id": "e647d10f1fd17607463f3e5d9999a665",
    "title": "治平寺",
    "authorName": "周彦敬",
    "authorId": "e647d10f1fd17607d1457b72d1457b72",
    "dynasty": "明",
    "content": [
      "金璧楼台倚碧虚，此中风景似匡庐。",
      "绛龙一去海云杳，玄鹤数声山雨馀。",
      "茶鼎烟寒僧落漠，法堂苔满客踟躇。",
      "荒塘何处寻前劫，静看浮沤幻影疏。"
    ]
  },
  {
    "id": "e647d10f1fd17607d034c731a2baa064",
    "title": "棉江欸乃九章并序和平桥",
    "authorName": "周彦敬",
    "authorId": "e647d10f1fd17607d1457b72d1457b72",
    "dynasty": "明",
    "content": [
      "渔翁棹歌兮石桥东，海色欲上兮含朦曈。荒鸡闻兮戒晓，江豚上兮知风。",
      "普天率土兮王之宫，阳侯受职兮龟龙率从。沙寒草枯兮鱼上罶，薄言戒归兮爰发我笱。",
      "嗔南邻兮春醅香，岂今夕兮无酒。"
    ]
  },
  {
    "id": "e647d10f1fd17607d034c7311f719fdc",
    "title": "棉江欸乃九章并序和平桥",
    "authorName": "周彦敬",
    "authorId": "e647d10f1fd17607d1457b72d1457b72",
    "dynasty": "明",
    "content": [
      "渔翁浩歌兮胪水曲，断港埼兮南浦缩。历远游兮凫洲，抚茸茸兮草屋。",
      "儿力田兮饷东菑，妻烧荻兮炊粳藜。运鸾刀兮斫蟹螯，镂鳞鳞兮鲙丝。",
      "人生此乐兮何期，秋月春风兮常在兹。良有怀兮昨之崄巇，继自今兮坦夷。",
      "喜徵科兮未急，且归来兮迟迟。"
    ]
  },
  {
    "id": "e647d10f1fd17607d034c731a1a1b9d3",
    "title": "棉江欸乃九章并序和平桥",
    "authorName": "周彦敬",
    "authorId": "e647d10f1fd17607d1457b72d1457b72",
    "dynasty": "明",
    "content": [
      "渔翁啸歌兮沧洲浒，水寒沙虚兮石龃龉。杳凝睇兮北冈，忽已忘兮南浦。",
      "丑妻含饴兮怜儿语，夕张灯兮在极渚。馔鲫鲤兮羹香美，村醅虽醨兮伉俪亲。",
      "你操舟兮柁尾，予撒网兮当先。今夜水清兮霜露繁，双鸥睡熟兮黄芦天。"
    ]
  },
  {
    "id": "e647d10f1fd17607d034c7314580e974",
    "title": "棉江欸乃九章并序和平桥",
    "authorName": "周彦敬",
    "authorId": "e647d10f1fd17607d1457b72d1457b72",
    "dynasty": "明",
    "content": [
      "渔翁互歌兮海门上，冯夷奔遁兮海潮壮。云溶溶兮秋风高，天苍茫兮日晃朗。",
      "商船去兮淩风过，鲸鲵掀兮银山嵯峨。望望仙舟兮冲晓发，玉人劝郎兮无渡河。",
      "忘机之人兮其乐孔多，有鱼梁兮在中涡。发一啸兮江沱水白，山青兮情将若何。"
    ]
  },
  {
    "id": "e647d10f1fd17607d034c731a9740db7",
    "title": "棉江欸乃九章并序和平桥",
    "authorName": "周彦敬",
    "authorId": "e647d10f1fd17607d1457b72d1457b72",
    "dynasty": "明",
    "content": [
      "渔翁答歌兮鳌溪头，鱼虾为活兮春复秋。江月白兮水悠悠，老妻劝饮兮醉瓷瓯。",
      "罛疏兮鲙脱，顾我兮何求。猗彼巨鳌兮翻波上游，虹霓为丝兮明月为钩。",
      "仰天长啸兮风飕飕，鼓枻扣舷兮浮中流。幸际时兮晴明，老翁于此兮乐无休。"
    ]
  },
  {
    "id": "e647d10f1fd9177ce60b309a61ded2d6",
    "title": "赠大司农毕老公祖",
    "authorName": "韩位甫",
    "authorId": "e647d10f1fd9177cd1457b72d1457b72",
    "dynasty": "明",
    "content": [
      "四序有代谢，嚋敢居成功。",
      "岂不恋明主，退休微尚冲。",
      "所以洛师又，硕肤念明农。",
      "臣某拜稽首，还笏归山东。",
      "优诏特嘉答，廉顽激颓风。",
      "五亩花竹秀，一溪荷芰溶。",
      "菽麦足饘粥，诗书当笙镛。",
      "庞老思□安，柳下不易公。",
      "日饮神泉水，时寻鹿皮翁。",
      "邑子实肮脏，晚岁才登龙。",
      "未进圯桥履，敢叩丰山钟。",
      "他年登日观，抠衣访鸿蒙。"
    ]
  },
  {
    "id": "e647d10f1fdc4b2aa7ed8f978d5aaa0d",
    "title": "秋日过玄武湖",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "极目澄空际，天高水曲秋。",
      "残霞波上断，夕照雨中收。",
      "景以图书秘，天疑阆苑浮。",
      "何言羁物役，一似泛沧洲。"
    ]
  },
  {
    "id": "e647d10f1fdc4b2a4f168156e99cda9a",
    "title": "大梁道上",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "骋望中原路，逶迤入大梁。",
      "河堤垂绿树，节序度青阳。",
      "卫水浮烟暝，沙河落日黄。",
      "愁来看短铗，犹带蓟门霜。"
    ]
  },
  {
    "id": "e647d10f1fdc4b2a4f168156e407e45c",
    "title": "大梁道上",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "晋魏开封地，工歌自古闻。",
      "雄图嗟已歇，淇水复何存。",
      "公子能倾士，蛾眉亦报恩。",
      "西风堪洒泪，若处吊夷门。"
    ]
  },
  {
    "id": "e647d10f1fdc4b2a58bb750e13961e35",
    "title": "渭阳马上对月",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "马上三更月，边庭万里秋。",
      "清光悬渭曲，星露湿吴钩。",
      "风籁泉声细，天山夜火收。",
      "羁愁兼别思，此际转悠悠。"
    ]
  },
  {
    "id": "e647d10f1fdc4b2afca3bda4db5783f4",
    "title": "夏日闲居杂咏",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "门径通原野，禾苗日长成。",
      "共欢新雨过，一望绿畴平。",
      "鼓吹田间部，笙簧谷口声。",
      "明农知不负，秋社足浮觥。"
    ]
  },
  {
    "id": "e647d10f1fdc4b2ae439a92c44fe60f8",
    "title": "赴蜀闱途次杂咏",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "漠漠川原路，村村杜曲边。",
      "真看陆似海，不断水平田。",
      "杼轴西人赋，笙歌蜀国弦。",
      "当垆有少妇，惯数卖浆钱。"
    ]
  },
  {
    "id": "e647d10f1fdc4b2acd6beddaec9c5d56",
    "title": "玉峡山房初成",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "白水蘸柴扉，天空一雁飞。",
      "葑田潮外没，莎草雨中肥。",
      "壮志销长铗，江星炯少微。",
      "棘津人已老，莫负此渔矶。"
    ]
  },
  {
    "id": "e647d10f1fdc4b2a084f929e93571285",
    "title": "阴那山闻题",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "阴那曾负昔年期，先世盘游况在兹。",
      "圣谛逢梅多荫界，灵光老桧护交枝。",
      "逃禅我未窥三藐，醉易君今陋九师。",
      "几欲探奇循旧隐，萧斋阁上问庖羲。"
    ]
  },
  {
    "id": "e647d10f1fdc4b2affeaab3265b1a26e",
    "title": "得徐给谏书却寄",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "双鲤遥传采石书，南州丰度近何如。",
      "朱衣汉殿传封草，白苎江城问谪居。",
      "一出只缘长孺戆，立谈谁道别生疏。",
      "赐环自是明朝事，未许灵山便结庐。"
    ]
  },
  {
    "id": "e647d10f1fdc4b2ac1ea07888e3dcc33",
    "title": "送荆考功视学滇南",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "十年华省叹淹留，一诏惊从万里游。",
      "拥节遥过荒徼地，传经犹是古梁州。",
      "天连越巂蛮烟晓，沼泛昆明汉水秋。",
      "莫问旧曹朋好在，山公谁复似风流。"
    ]
  },
  {
    "id": "e647d10f1fdc4b2ac1ea07880c5a1ee9",
    "title": "送荆考功视学滇南",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "江干分手即河梁，驿路春风拥传长。",
      "考簿西京留启事，传经南服见文章。",
      "蛮天欲尽浮盘水，粤徼初分度夜郎。",
      "倘念含香同舍在，飞鸿应见几琳琅。"
    ]
  },
  {
    "id": "e647d10f1fdc4b2aa52a4af1015fbc1c",
    "title": "玉沙草堂",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "一望平皋翠雨流，虚堂睥睨碧沙头。",
      "湘江兰芷明于玉，泽国楼台迥似秋。",
      "坐里芙蓉开列嶂，尊前瑶草散芳洲。",
      "玺书无奈频催起，猿鹤窥人怅别愁。"
    ]
  },
  {
    "id": "e647d10f1fdc4b2aed9428d319652f92",
    "title": "百尺楼",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "百尺楼高切太微，中藏万轴尽珠玑。",
      "自天题处龙章湿，奕世传来宝帙辉。",
      "影绕汉州波作练，光摇星斗玉为扉。",
      "于今竞说陈荀里，不数城南傍帝畿。"
    ]
  },
  {
    "id": "e647d10f1fdc4b2a70524d7a233aeaf1",
    "title": "游万州岑公祠",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "天开洞壑倚层湍，见说周人自考槃。",
      "瑶草岁深凝作石，流霞春暖液为丹。",
      "峰头鹤度三山渺，江上涛飞两月寒。",
      "碧海玄洲何可遇，白云空自长琅玕。"
    ]
  },
  {
    "id": "e647d10f1fdc4b2a6d4be4f86c2b1c11",
    "title": "飞练亭",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "百丈飞泉下翠峦，孤亭爽气到凭栏。",
      "吹来半壁银河水，泻出长天碧海澜。",
      "五月炎蒸过鸟道，千山雾雨起龙蟠。",
      "玉毫曾入长生殿，此地虚疑近广寒。"
    ]
  },
  {
    "id": "e647d10f1fdc4b2afe6abef52742bd42",
    "title": "望锦屏山寄怀陈于韶参伯",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "西望屏山翠几重，丈人遥在最高峰。",
      "玉台碧映云台月，剑阁青连锦阁松。",
      "绝顶振衣孤吹起，清秋染翰赤霞封。",
      "中原戎马频多事，此地如何稳卧龙。"
    ]
  },
  {
    "id": "e647d10f1fdc4b2a0e7fc67525d2cd37",
    "title": "出师南征渡泸河道经白马堡登晒经台",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "九月严霜晓渡泸，征南十万握兵符。",
      "天垂竺国连真塞，檄过牂牁问笮都。",
      "象教西来传白马，狼烟秋净插雕弧。",
      "晒经台傍干戈地，消劫还凭佛力无。"
    ]
  },
  {
    "id": "e647d10f1fdc4b2a7bcab654c2ab2e6c",
    "title": "送谢参伯凤渚之滇藩",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "才报羌戎息鼓鼙，又闻飞檄急朱提。",
      "蕃宣西去蛮烟净，剑戟回看雪岭低。",
      "番部但思蜀相国，偏裨还忆谢征西。",
      "点苍不让燕然石，一柱天南可并题。"
    ]
  },
  {
    "id": "e647d10f1fdc4b2a7dbae0645be2a65c",
    "title": "秋怀",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "灵关秋色白榆多，九月霜飞黑水河。",
      "天外雁鸿嗟阻滞，篱边松菊怨蹉跎。",
      "南来邛塞无烽燧，西报临洮走橐驼。",
      "此日三秦忧不细，禁中亲诏出廉颇。"
    ]
  },
  {
    "id": "e647d10f1fdc4b2a82f619ff4ff52533",
    "title": "登贺兰山眺望夏元昊避暑宫在焉平虏城北则汉卫青大将台也",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "贺兰千队驻征麾，山后山前毳幕移。",
      "列嶂厂天攒剑戟，重关画地守熊罴。",
      "夏王暑殿馀荒址，汉将高台接古陴。",
      "一自三城收戍卒，胡奴无复泣燕支。"
    ]
  },
  {
    "id": "e647d10f1fdc4b2a7a0363c285340066",
    "title": "过武昌阻雪仲和王孙邀登黄鹤楼",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "洞庭东下楚天浮，挂席西过黄鹤楼。",
      "千载白云寒冉冉，一江巴水碧悠悠。",
      "波摇鹦鹉洲前月，霜落芙蓉镜里秋。",
      "何事王孙邀授简，不堪乘兴雪中舟。"
    ]
  },
  {
    "id": "e647d10f1fdc4b2a13ee57618fa7f1b5",
    "title": "谒武侯祠",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "锦江十里锦城东，丞相祠堂暮霭中。",
      "鱼水君臣看定鼎，龙蛇风雨走虚宫。",
      "参天老柏巢双鹤，落日长桥饮断虹。",
      "一自杜陵题洒后，直令千载泣英雄。"
    ]
  },
  {
    "id": "e647d10f1fdc4b2aae3538ecbd2cbc9f",
    "title": "送春",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "落红飞絮半沾泥，别意年年客里题。",
      "欲唱渭城江雨暮，阳关只在秣陵西。"
    ]
  },
  {
    "id": "e647d10f1fdc4b2a3597998f73bf561b",
    "title": "阅边报偶成",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "河阳老将惯登坛，见说天山战垒残。",
      "六郡于今年少在，谁将尺组系呼韩。"
    ]
  },
  {
    "id": "e647d10f1fdc4b2a1c6338e3c0026b53",
    "title": "祖洲歌为沈令公题兼送上觐",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "浮空海岛隔尘寰，岛上真人握大还。",
      "夜半天鸡鸣日出，遥闻金佩晓珊珊。"
    ]
  },
  {
    "id": "e647d10f1fdc4b2a779f7b68f9de3d58",
    "title": "春思",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "芳园草树郁芊绵，雨过千峰紫翠悬。",
      "春事只今看又半，风光莫惜杖头钱。"
    ]
  },
  {
    "id": "e647d10f1fdc4b2a779f7b689939e847",
    "title": "春思",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "雨霁长江曳练明，烟云岛树暮天横。",
      "不堪引领孤鸿断，愁听笙簧谷口声。"
    ]
  },
  {
    "id": "e647d10f1fdc4b2a779f7b6825144b9a",
    "title": "春思",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "群花眼底剧离披，绿叶朝来密作帷。",
      "惆怅一春同调远，楚骚长自怨江篱。"
    ]
  },
  {
    "id": "e647d10f1fdc4b2a6546c3204f10a462",
    "title": "午日玉峡江观竞渡",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "午日沧江白浪堆，龙舟峡口斗喧豗。",
      "人间胜负寻常事，独揽纶竿坐钓台。"
    ]
  },
  {
    "id": "e647d10f1fdc4b2a6546c320a99546b5",
    "title": "午日玉峡江观竞渡",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "霏霏炎雨落晴空，峡底洪涛挂玉虹。",
      "鳞甲满江看竞渡，夺标眼底定谁雄。"
    ]
  },
  {
    "id": "e647d10f1fdc4b2afe6be2a5a785ef66",
    "title": "秋夜吟",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "萧萧暮角起城头，耿耿银河拂槛流。",
      "络纬声啼断复续，竹梧淅沥风飕飕。",
      "幽人夜半揽衣起，露堕帘栊白于水。",
      "空庭何处捣衣声，举头见月思千里。",
      "思千里兮夜迢迢，星汉西流桂子飘。",
      "哀鸿夜度鸣嘐嘐，客子对此朱颜凋。",
      "芳时易过蕙草歇，玄霜岁岁染华发。",
      "欲归不归胡踌躇，十年长负故山蕨。"
    ]
  },
  {
    "id": "e647d10f1fdc4b2a520f0424c635a471",
    "title": "寿砚亭为陈玉叔廷尉题",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "佽飞拔剑心雄伟，直入深潭截龙尾。",
      "老骨年来化石嶙，西郊夜半啼山鬼。",
      "才子折冲尊俎旁，穷搜禹凿获琳琅。",
      "运斤雷电起倏忽，开函波浪摇洸洋。",
      "龙蟠凤翥风云变，艺苑词场共鏖战。",
      "定价无论十五城，著书已足三千卷。",
      "管城秃尽瘗山丘，墨子临岐泪不收。",
      "谁信石卿年已老，汉家仍拜寿亭侯。"
    ]
  },
  {
    "id": "e647d10f1fdc4b2abcd8eade1cb17d83",
    "title": "雪山歌",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "雪山西来，横亘天南几千里。排云划雾，直控穹窿而特起。",
      "金沙西流赤日晖，山中之雪常齿齿。忆昔提兵九月秋，雪风泠泠洞壑幽。",
      "今来筑垒当长夏，旧雪崚嶒新雪下。朝看剑锷倚青苍，暮落芙蓉片片霜。",
      "疑是昆仑浮玉海，直愁花雨下天荒。昨夜营头风瑟瑟，晓起嶙峋散空碧。",
      "三军寒色满弓韬，大将霜威攒列戟。虎牙门傍雪山低，越𡼕之水背城飞。",
      "羽檄遥来邛塞北，旌旗直度索撞西。百折千盘冰路滑，崖崩石碎马蹄脱。",
      "偏裨握槊惨不骄，壮士定力冻欲缺。阴风杀气连宵起，山后山前半营垒。",
      "九姓青羌随汉麾，六州番部俱南徙。山头有海云是蛟龙宫，千寻百尺神物潜其中。",
      "伐鼓㧿金蛟子怒，飘风吹雹飞晴空。当年汉帝思汗血，西极流沙通使节。",
      "昆明渥水产神驹，苜蓿蒲梢归汉阙。于今有道服群夷，不是唐蒙建节时。",
      "我欲扫尽雪山砻片石，勒铭永照西南陲。"
    ]
  },
  {
    "id": "e647d10f1fdc4b2a90d8bc7d18dd65b0",
    "title": "瀛洲三老歌为莲峰隐者吴镜塘寿",
    "authorName": "周光镐",
    "authorId": "e647d10f1fdc4b2ad1457b72d1457b72",
    "dynasty": "明",
    "content": [
      "东南大地何所有，积气茫茫惟巨薮。南山东走海门西，神鳌奠足昂其首。",
      "径崎石耸莲花峰，击浪回澜渤海东。平吞万里渀漰漭荡之蜃壑，俯瞰澎渟黝杳不测之蛟宫。",
      "蜃壑蛟宫深罔极，鳅噏鳌翻天地黑。中有神物自閟藏，却产明珠荧青碧。",
      "明珠的烁射波光，神物虽藏宁尽藏。金魄素秋飞若木，阳乌竿夜上扶桑。",
      "此时东望春霞紫，忽见三星照海水。俄看三老下瀛洲，相将来过莲峰礨。",
      "莲峰主人烟霞客，磊块扶疏老风格。胸藏万卷笔涛翻，翰洒莲峰烂五色。",
      "海鹤为朋鸥为友，蝉蜕烟霞号无垢。自从皂帽海上游，世路崎岖不回首。",
      "三老元同千岁精，蟠桃春宴自瑶京。邀君同作三朋寿，少微江上粲春星。",
      "逢春辰，酌春酒，万顷玻瓈落吾手。醉挽沧溟注兕觥，明珠擎出照南斗。"
    ]
  },
  {
    "id": "e647d10f1fe4b5121fedd1cfd8c85a8f",
    "title": "悼江自治明经",
    "authorName": "吴氏两生",
    "authorId": "e647d10f1fe4b512d1457b72d1457b72",
    "dynasty": "明",
    "content": [
      "问津闻讣涕如倾，水绿山青感旧程。",
      "解绨难忘先世德，含环惭负此心盟。",
      "梦云半榻高堂泪，斜月孤窗游子情。",
      "意欲买刍趋一奠，北风无奈马蹄轻。"
    ]
  },
  {
    "id": "e647d10f1ff1018794457e91fa75b6f6",
    "title": "登小金山",
    "authorName": "涂麟",
    "authorId": "e647d10f1ff10187d1457b72d1457b72",
    "dynasty": "明",
    "content": [
      "寻幽直上妙高台，云锁禅堂昼不开。",
      "古径有松栖老鹤，断碑无字翳苍苔。",
      "水拖秋色连天去，风卷潮声动地来。",
      "我亦九霄云外客，隔花啼鸟莫相催。"
    ]
  },
  {
    "id": "e647d10f1ff68f23879e932067358868",
    "title": "题贞山雨霁",
    "authorName": "陆中田",
    "authorId": "e647d10f1ff68f23d1457b72d1457b72",
    "dynasty": "明",
    "content": [
      "贞山云散雨初晴，踏破苍苔独自行。",
      "扫石竹高飞叶湿，挂衣松老落花轻。",
      "翠屏极目浑如洗，青鸟依人似有情。",
      "欲问仙踪何处是，龙池烟锁月长明。"
    ]
  },
  {
    "id": "e647d10f200a7290448992b7fb54909e",
    "title": "游光孝寺",
    "authorName": "梁槚",
    "authorId": "e647d10f200a7290d1457b72d1457b72",
    "dynasty": "明",
    "content": [
      "山寺无尘垢，携筇直过之。",
      "看僧缝衲子，听鸟语花枝。",
      "江旷杯曾渡，钵空龙已飞。",
      "禅关堪借榻，欲去复迟迟。"
    ]
  },
  {
    "id": "e647d10f200a7290fb781ccccc68a02f",
    "title": "过锦石有感因赋",
    "authorName": "梁槚",
    "authorId": "e647d10f200a7290d1457b72d1457b72",
    "dynasty": "明",
    "content": [
      "怪石嶙峋刺碧空，东流砥柱仗洪功。",
      "标霞特立三千仞，带雾高淩四百峰。",
      "鹤去苔生春冉冉，岚晴雨过日溶溶。",
      "是谁识取龙头瑞，不与人间肉眼同。"
    ]
  },
  {
    "id": "e647d10f2017f3f817ed35069cf7ca2a",
    "title": "骊珠台",
    "authorName": "张栋",
    "authorId": "e647d10f2017f3f8d1457b72d1457b72",
    "dynasty": "明",
    "content": [
      "珠母何年吐上游，巉然一轴砥中流。",
      "我疑重见金山寺，客过惊同白鹭洲。",
      "接岸人家浮竹榭，傍城烟火起渔舟。",
      "磨崖不用寻云母，坐对青山可黑头。"
    ]
  },
  {
    "id": "e647d10f201bb5e59a80ff474483ff84",
    "title": "山居和孟无涯",
    "authorName": "樊鹏",
    "authorId": "e647d10f201bb5e5d1457b72d1457b72",
    "dynasty": "明",
    "content": [
      "秋园对晓坐，弱病苦寒侵。",
      "楚地风霜积，江乡草木深。",
      "山高来牧笛，村远送寒砧。",
      "为问林泉事，时时酒一斟。"
    ]
  },
  {
    "id": "e647d10f201bb5e5d32c45e1ea114065",
    "title": "六合",
    "authorName": "樊鹏",
    "authorId": "e647d10f201bb5e5d1457b72d1457b72",
    "dynasty": "明",
    "content": [
      "联辔来东邑，朝行暮复还。",
      "市廛通乱水，城郭带秋山。",
      "路出青枫外，江流白雾间。",
      "西行乡思切，愁绝望昭关。"
    ]
  },
  {
    "id": "e647d10f201bb5e5d777a77d34f1daf3",
    "title": "寄袁双溪",
    "authorName": "樊鹏",
    "authorId": "e647d10f201bb5e5d1457b72d1457b72",
    "dynasty": "明",
    "content": [
      "闻汝行尘在，南阳定汝阳。",
      "古城遥落日，歧路满秋霜。",
      "雁影江流隔，猿声楚塞长。",
      "贾生官不贵，莫怨汉文皇。"
    ]
  },
  {
    "id": "e647d10f201bb5e5bd94fda09b8e2078",
    "title": "贤隐寺宴别张子言限字",
    "authorName": "樊鹏",
    "authorId": "e647d10f201bb5e5d1457b72d1457b72",
    "dynasty": "明",
    "content": [
      "寺门缥缈对青云，云里钟声落涧闻。",
      "白昼蛟龙时并见，青山麋鹿晚双群。",
      "殿开碧雾千峰湿，窗挂香泉独树分。",
      "明发长安万余里，落花尊酒暂留君。"
    ]
  },
  {
    "id": "e647d10f202582e54feb3c96447867e0",
    "title": "元夕应制",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "龙楼锡宴月初斜，宝炬星分照翠华。",
      "五夜歌钟连甲第，千门灯火映皇家。",
      "锦筵人醉飘《金缕》，罗绮春晴散彩霞。",
      "自是宸游多乐事，叨陪几度赐宫花。"
    ]
  },
  {
    "id": "e647d10f202582e57dbae064c45a5aa8",
    "title": "秋怀",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "霜满枫林江上村，犬声篱落护柴门。",
      "空山落日秋砧暝，野渡荒烟晚磬昏。",
      "寂寂寒灯当永夜，依依凉月对残魂。",
      "羁怀凄切空垂泪，又听前溪起断猿。"
    ]
  },
  {
    "id": "e647d10f202582e5dbe1214be92ece67",
    "title": "登余干城",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "荒原落日过重城，万里苍茫感客情。",
      "乡思雨中和雁断，秋风江上见人行。",
      "枫林西入吴江远，驿路东分楚水平。",
      "遥望天涯流落久，暮云啼鸟自纵横。"
    ]
  },
  {
    "id": "e647d10f202582e51a3c3ece2ecf6d2b",
    "title": "晚眺",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "白云深处野人家，倚仗闲吟日未斜。",
      "江上数峰看欲尽，晚钟残月入芦花。"
    ]
  },
  {
    "id": "e647d10f202582e546912a716a690131",
    "title": "客中元夕",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "花市银灯夜向深，香风罗绮迥沈沈。",
      "不知何处笙歌起，传得新愁上客心。"
    ]
  },
  {
    "id": "e647d10f202582e590c73feaba4433fc",
    "title": "题雨竹",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "黄陵日已昏，萧瑟凉飙起。",
      "残雨挂空江，溟蒙若千里。",
      "暝色夕鸟前，寒声暮猿里。",
      "应知叶上秋，尽入湘潭水。"
    ]
  },
  {
    "id": "e647d10f202582e5dffd55c1d5c76ce2",
    "title": "分得九仙观送刘司务之天官",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "青山一径连花竹，瑶宫琼馆依林麓。",
      "昔云兄弟九仙人，跨鲤成仙岩下宿。",
      "仙人一去竟不来，落叶行迹空苍苔。",
      "石窗无人白云冷，药炉有火芙蓉开。",
      "春林不辨武陵处，阴崖尚忆瑶池路。",
      "仙乐时闻太乙宫，翠禽声起勾陈树。",
      "鸦浴池边日未斜，洞门流水秦人家。",
      "湖光占处知残雨，山色晴中见落花。",
      "朝来送君即倾盖，暮离筵与群仙会。",
      "仙人吹笙期子来，碧桃花下应相待。"
    ]
  },
  {
    "id": "e647d10f2028138c596681d6a4d9e313",
    "title": "立秋日登汉阳朝宗楼怀乡中诸友",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "湖山兴不浅，而我亦淹留。",
      "得罪缘微禄，怀君属早秋。",
      "淡云乡树远，孤月旅情幽。",
      "借问衡阳雁，何时到广州。"
    ]
  },
  {
    "id": "e647d10f2028138c688c904a439c6bfe",
    "title": "济南寄孙仲衍",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "南园虚夜月，风景罢登临。",
      "巩洛成尘迹，青齐入苦吟。",
      "升沈凋壮节，匡济负初心。",
      "薄宦容身得，宁辞雪满簪。"
    ]
  },
  {
    "id": "e647d10f2028138cb8da2b24844b9c61",
    "title": "金陵逢赵汪中",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "十年长契阔，万里各分飞。",
      "歧路风烟杳，江湖消息稀。",
      "加餐俱努力，访旧各沾衣。",
      "春草无劳绿，王孙自不归。"
    ]
  },
  {
    "id": "e647d10f2028138c95eb224f2fc3e25c",
    "title": "峡山寺",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "峡云藏绝壁，峡水积寒流。",
      "宝树笼香阁，天花散彩楼。",
      "梵音晴隐隐，钟韵夜悠悠。",
      "闻道金仙宅，飞来最上头。"
    ]
  },
  {
    "id": "e647d10f2028138c711fb328e4e63d61",
    "title": "寄冯朝泰",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "金陵昔会面，一别杳无音。",
      "故国秋云合，大江春水深。",
      "宦情同契阔，老景各侵寻。",
      "纵有衡阳雁，何由写宿心。"
    ]
  },
  {
    "id": "e647d10f2028138c79c6965d657e527b",
    "title": "春兴六首",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "万里春风二月花，十年尘土一乌纱。",
      "惟将素节酬知己，岂有黄金买岁华。",
      "愁边熟食无烟火，江上坚城有鼓笳。",
      "忆我旧游如昨日，绣帘青舫越天涯。"
    ]
  },
  {
    "id": "e647d10f2028138c79c6965d3ec4fcf0",
    "title": "春兴六首",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "终南山色翠含烟，太白峰高尺五天。",
      "春暖莺花连万室，月明笙鹤会群仙。",
      "黄尘白发三千里，流水浮云十二年。",
      "齐楚飘零成潦倒，令人犹自忆秦川。"
    ]
  },
  {
    "id": "e647d10f2028138c79c6965d465d344c",
    "title": "春兴六首",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "洛阳城里雪初消，流水天津尚有桥。",
      "汉寝隋陵春寂寞，龙门伊阙晚岧峣。",
      "相如完璧无遗恨，王子吹笙拟见招。",
      "为报山人休索价，可能容我伴渔樵。"
    ]
  },
  {
    "id": "e647d10f2028138c79c6965d04806c4f",
    "title": "春兴六首",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "日射天门万象新，绣衣朱履侍枫宸。",
      "云移仙仗千官肃，日映龙颜四海春。",
      "金碗玉浆来内侍，紫泥丹诏下王人。",
      "十年趋走金陵道，到老低垂汉水滨。"
    ]
  },
  {
    "id": "e647d10f2028138c79c6965d7b0209e7",
    "title": "春兴六首",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "汉水东流日向西，孤村烟树鹧鸪啼。",
      "纤纤岸草迎人眼，踏踏江花映马蹄。",
      "有客问奇仍载酒，故人相过辄留题。",
      "暮年正尔逢知己，布袜青鞋信杖藜。"
    ]
  },
  {
    "id": "e647d10f2028138c79c6965dc7925a12",
    "title": "春兴六首",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "江汉漂零今六载，故园迢递尚三千。",
      "新春隐几看云坐，遥夜悬灯听雨眠。",
      "彭泽官贫犹有酒，杜陵身老未归田。",
      "桃花流水深千尺，拟向溪头理钓船。"
    ]
  },
  {
    "id": "e647d10f2028138cac609cb33b116d85",
    "title": "社后漫兴",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "社燕西飞节物过，年华世事两蹉跎。",
      "晴天白鸟来无数，落日浮云看渐多。",
      "黄菊何人归短棹，红蕖秋水淡洪波。",
      "寂寥多恨凭谁遣，摇落无心奈尔何。"
    ]
  },
  {
    "id": "e647d10f2028138c06c7816ec97a4a61",
    "title": "寄妻弟郑子玉",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "年年留滞汉江头，华发萧萧不奈秋。",
      "梦断乡关犹是客，望穷烟水更登楼。",
      "西风鸿雁来芳信，南纪亲朋忆旧游。",
      "闻道菊松无恙在，可能归去觅菟裘。"
    ]
  },
  {
    "id": "e647d10f2028138c3d5c5cc97961b3c4",
    "title": "塘上行",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "露湿藕花香，花折藕丝长。",
      "岂无凫与雁，不似锦鸳鸯。"
    ]
  },
  {
    "id": "e647d10f2028138ce700918c8e62e1ac",
    "title": "题扇",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "凉风吹动影蛾池，百顷秋波漾素辉。",
      "十二玉阑闲倚遍，桂花清露湿人衣。"
    ]
  },
  {
    "id": "e647d10f2028138c9588ec240383eb53",
    "title": "忆南园",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "南园蝴蝶飞，绿草迷行迹。",
      "青镜扫长蛾，娟娟弄春碧。",
      "锦屏千里梦，寂寞愁芳色。",
      "小字写长笺，鳞鸿坐相隔。"
    ]
  },
  {
    "id": "e647d10f2028138cc694dcb7be830df9",
    "title": "神释",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "大哉浑沦妙，橐籥自无穷。",
      "絪缊一已构，畀付出至公。",
      "灵台本无物，而我处其中。",
      "清虚为我体，昭明为我庸。",
      "倏忽入无间，忽来归寂空。",
      "既作百骸长，蔚为万世宗。",
      "毋从众形扰，顺适与天通。"
    ]
  },
  {
    "id": "e647d10f2028138c35cab2281ae32a28",
    "title": "杂诗",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "人生更代谢，阖辟为之机。",
      "盛衰无常理，生死乃其宜。",
      "始来本自无，终往奚足悲。",
      "扰扰依形立，百岁以为期。",
      "黾勉返吾初，俟命复奚疑。"
    ]
  },
  {
    "id": "e647d10f2028138cd6dc152b031d2630",
    "title": "孟夏五日感兴",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "春阳舍我去，四序无时停。",
      "郁郁当轩柳，珍禽时一鸣。",
      "素琴寓我适，浊酒怡我情。",
      "颜鬓虽云改，寸心有所凭。",
      "偃仰东窗下，聊以寄吾生。"
    ]
  },
  {
    "id": "e647d10f2028138c019354faf40eca8a",
    "title": "种麻",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "种麻满东园，种花亦盈亩。",
      "麻生但芃芃，花发映户牖。",
      "容华能几时，零落他人手。",
      "岂如为絺绤，与君同永久。",
      "向来灼灼姿，于今复何有。"
    ]
  },
  {
    "id": "e647d10f2028138c011b4fb27e622195",
    "title": "送友回真定",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "君自邯郸来，复向邯郸去。",
      "邯郸月色好，夜照江南树。",
      "太行多峻阪，中有羊肠路。",
      "往来不惮烦，知君为亲故。"
    ]
  },
  {
    "id": "e647d10f2028138c7f982af02ba7072a",
    "title": "暇日游城西玄妙观",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "还辞束带累，偶涉寻真路。",
      "松吹度钧天，篆烟生细雾。",
      "翩翩尘外侣，杳杳云中步。",
      "儒道虽异途，同归在清素。"
    ]
  },
  {
    "id": "e647d10f2028138c5214eff8c3da8191",
    "title": "紫芝山房为湖广郑大参赋",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "芝山何峣峣，烨烨产灵秀。",
      "美人慕园绮，辟地敞云构。",
      "图书资悦怿，枯壑含昏昼。",
      "佳气蔼川原，和风散岩岫。",
      "松萝破广荫，泉涧环清漱。",
      "抱冲昔若遗，理剧今岂后。",
      "钟英良有自，瑞世非常觏。",
      "明良共一时，千载此其候。"
    ]
  },
  {
    "id": "e647d10f2028138c3c6ce7a9cdfd27ed",
    "title": "岁月徂迁未有归止寓迹江汉怀抱索然时维杪秋凄其絺绤偶有所述用简同志",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "杪秋气方肃，寒风动凉户。",
      "羁人未授衣，适体宁捐故。",
      "云开汉皋路，目送征鸿度。",
      "山容欲受寒，园芳已漙露。",
      "故交夕零落，新知偶惬素。",
      "时资盍簪益，聊以慰迟暮。"
    ]
  },
  {
    "id": "e647d10f2028138cee976382b38efb14",
    "title": "仙人",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "瀛洲飞彩云，万树桃花春。",
      "翩翩骑凤侣，恐是避秦人。",
      "侧窥浑沦妙，幽探元化真。",
      "徒令多欲者，千古恨迷津。"
    ]
  },
  {
    "id": "e647d10f2028138cd2432d396a5b428e",
    "title": "赠虚明道人",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "浑沌无本象，表里同一照。",
      "古今若须臾，群真资众妙。",
      "五阴绝纤翳，幽阳播灵耀。",
      "王乔并羡门，吾与尔同调。"
    ]
  },
  {
    "id": "e647d10f2028138c0b3a8c7beaaa545d",
    "title": "同诗社诸公游白云寺分韵得千字",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "扪萝扣禅关，长啸青云巅。",
      "山开西北日，水豁东南天。",
      "凉叶散虚席，暝林啼清猿。",
      "浮云触石起，顷刻遍大千。",
      "悟言造真适，谈空忘至言。",
      "何当登绝顶，俯视苍苍烟。"
    ]
  },
  {
    "id": "e647d10f2028138ca6a95892de8dc6c0",
    "title": "留题郎步山庄",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "出门望南山，山翳林木稠。",
      "飞鸟欣有托，吾生念归休。",
      "行行度前阪，褰裳涉荒沟。",
      "好风吹我怀，禾黍亦盈畴。",
      "人生衣食尔，过此欲何求。",
      "日夕返穷庐，聊以忘吾忧。"
    ]
  },
  {
    "id": "e647d10f2028138c93a1304ad39b63a1",
    "title": "宿栖云庵",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "石室凝紫烟，空涧悬石乳。",
      "阴崖含风泉，终日洒飞雨。",
      "临流结精舍，六月不知暑。",
      "道人养清虚，适与高僧处。",
      "垢净俱已忘，孰为舍与取。",
      "诸幻既远离，白云日相与。",
      "何当谢时人，来作尘外侣。"
    ]
  },
  {
    "id": "e647d10f2028138cc411f845e615865a",
    "title": "对鹦鹉洲",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "芳洲采杜蘅，日夕春水生。",
      "不特嗟鹦鹉，深令忆祢衡。",
      "因悲才胜者，只使寸心惊。"
    ]
  },
  {
    "id": "e647d10f2028138c4169eb9d3f4e4548",
    "title": "题陶渊明像",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "渊明节概士，远慕羲皇风。",
      "荣名奚足道，甘分固其穷。",
      "得酒即为欢，箪瓢常屡空。",
      "朝出山泽游，暮归衡宇中。",
      "豪华非所贵，但愿岁时丰。",
      "秋菊或盈园，栖栖谁与同。",
      "浊醪共斟酌，日入会田翁。",
      "此士不再得，吾生焉所从。"
    ]
  },
  {
    "id": "e647d10f2028138ccba139b69f9a6074",
    "title": "亭亭水上蕖",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "亭亭水上蕖，皎皎沼中藕。",
      "花落子亦成，色衰心不朽。",
      "中藏千万绪，处污恒自守。",
      "不学杨白花，随风入窗牖。"
    ]
  },
  {
    "id": "e647d10f2028138c860f05a350834167",
    "title": "柳塘书舍图",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "远山出白云，近水明秋色。",
      "烟波漫浩浩，日暮归舟急。",
      "隐约丛薄间，茅茨倚苍石。",
      "中有柳塘翁，看看似相识。"
    ]
  },
  {
    "id": "e647d10f2028138c28c58828fdf12613",
    "title": "观白鹭",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "河洲双白鹭，皎皎照清流。",
      "所希在鲜食，所愿亦易酬。",
      "朝飞浦溆旷，暮宿林塘幽。",
      "寄言采薇客，吾与尔同游。"
    ]
  },
  {
    "id": "e647d10f2028138c6a3afe3d59bcf9d5",
    "title": "寄孙典籍仲衍",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "南园草色参差绿，忽忆佳人美如玉。",
      "玉堂挥翰事成陈，草屋悬灯照幽独。",
      "江湖狂客未言归，翘首东南泪湿衣。",
      "何时净拂青溪石，与尔横竿钓落晖。"
    ]
  },
  {
    "id": "e647d10f204114041cfcff8de47e7842",
    "title": "孟秋陪祀",
    "authorName": "任道",
    "authorId": "e647d10f20411404d1457b72d1457b72",
    "dynasty": "明",
    "content": [
      "亲王代祀抚松楸，玉座金门敞素秋。",
      "日月丽文深睿想，风云齐仗俨神游。",
      "钟离树老幻宫壮，芒砀山高王气浮。",
      "此日彤庭瞻拜地，祠光应彻五城楼。"
    ]
  },
  {
    "id": "e647d10f2041140401261cd17033b8d4",
    "title": "画菜",
    "authorName": "任道",
    "authorId": "e647d10f20411404d1457b72d1457b72",
    "dynasty": "明",
    "content": [
      "露芽烟甲曙光寒，紫翠漙香湿未干。",
      "记得花开曾病酒，玉人纤手荐春盘。"
    ]
  },
  {
    "id": "e647d10f20596ba5f67eebccbf14bb7e",
    "title": "西湖山居",
    "authorName": "叶挺英",
    "authorId": "e647d10f20596ba5d1457b72d1457b72",
    "dynasty": "明",
    "content": [
      "地僻故人稀，莓苔多鸟迹。",
      "文峰耸日边，宝剑横山侧。",
      "陟屺仰功勋，瞻云思竹帛。",
      "穷经苦蠹鱼，何日售荆璧。"
    ]
  },
  {
    "id": "e647d10f20596ba5f67eebcc3a8f657e",
    "title": "西湖山居",
    "authorName": "叶挺英",
    "authorId": "e647d10f20596ba5d1457b72d1457b72",
    "dynasty": "明",
    "content": [
      "壑外泉声冷，林间鸟韵幽。",
      "蝶翻红蓼岸，云涌翠山楼。",
      "白露千岩碧，黄花一径秋。",
      "月明何处笛，趁入涧溪流。"
    ]
  },
  {
    "id": "e647d10f20596ba54229da6651303f07",
    "title": "送澹师还丹霞",
    "authorName": "叶挺英",
    "authorId": "e647d10f20596ba5d1457b72d1457b72",
    "dynasty": "明",
    "content": [
      "半幅清言作意裁，如来藏里示莲胎。",
      "他生念我空中相，此地逢师劫后灰。",
      "不分月移罗带水，其如秋到雨花台。",
      "丹霞欲共闲云去，日夕惊心白发催。"
    ]
  },
  {
    "id": "e647d10f207419fa1cf34a8912571f06",
    "title": "游金山寺还舟中流作",
    "authorName": "夏掞",
    "authorId": "e647d10f207419fad1457b72d1457b72",
    "dynasty": "明",
    "content": [
      "纵是裴公寺，能忘魏子心。",
      "帆开吴日落，钟度楚云深。",
      "半饷分南北，中流吊古今。",
      "江山虽好在，无奈二毛侵。"
    ]
  },
  {
    "id": "e647d10f207419fa33dc44c16ccd5f09",
    "title": "巾山",
    "authorName": "夏掞",
    "authorId": "e647d10f207419fad1457b72d1457b72",
    "dynasty": "明",
    "content": [
      "双峰遥湿处，少顷雨声稠。",
      "野鼠行诗卷，山禽掠酒筹。",
      "海天先得暮，江月只宜秋。",
      "一笛谁家发，随风到上头。"
    ]
  },
  {
    "id": "e647d10f207419fa18ccc19eeabb2b23",
    "title": "广陵",
    "authorName": "夏掞",
    "authorId": "e647d10f207419fad1457b72d1457b72",
    "dynasty": "明",
    "content": [
      "九曲池亭龙气消，谁家《水调》共兰桡。",
      "眼前亡国无多恨，江水东边是六朝。"
    ]
  },
  {
    "id": "e647d10f207419fa65dc8d8e5b83af30",
    "title": "前有樽酒行",
    "authorName": "夏掞",
    "authorId": "e647d10f207419fad1457b72d1457b72",
    "dynasty": "明",
    "content": [
      "玉壶乳酒一色同，素手提来笑春风。笑春风，听我歌，流光火急将奈何。",
      "默坐青轩散桃李，不如抱盏发阳阿。乘健出游遨，开怀恣欢谑。",
      "前有一樽酒，何用银球系床脚。"
    ]
  },
  {
    "id": "e647d10f2078955ab24eae38d640f0ed",
    "title": "闻张江陵讣",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "圣主朝仪罢，师臣画翣新。",
      "冰山消丽日，玉树瘗清尘。",
      "星灭三秋彗，天回万象春。",
      "茂陵如有草，疑是禅封文。"
    ]
  },
  {
    "id": "e647d10f2078955a9709258078ad59d3",
    "title": "送金生入太学",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "去去漳河远，迟迟璧水长。",
      "修途无日月，逆旅自风霜。",
      "折柳魂方黯，看花气逾扬。",
      "三春好消息，应寄陇头芳。"
    ]
  },
  {
    "id": "e647d10f2078955ad19ce70a5fdc3aa9",
    "title": "寄友人",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "十年曾裕国，三载已悬车。",
      "官拙难经世，家贫好著书。",
      "窥园通水灌，治圃带云锄。",
      "自矢羞庭谒，遗肝莫问予。"
    ]
  },
  {
    "id": "e647d10f2078955a3e806f4acc68a8bf",
    "title": "送胡肖玄令义宁",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "附骥髫年里塾游，已瞻头角迈吾俦。",
      "每怜荆玉堪奇遇，竟拟隋珠惜暗投。",
      "花县鸣琴矜卧理，梓乡归棹漫夷犹。",
      "临觞且展逢辰乐，春暖飞凫入帝州。"
    ]
  },
  {
    "id": "e647d10f2078955a3e806f4aadf2626c",
    "title": "送胡肖玄令义宁",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "省闱休讶未成名，曾试为郎应宿明。",
      "文铎乍喧陶象郡，铜章新绾出羊城。",
      "兰芽足雨三秋茁，椿树凌霜万历青。",
      "昭代循良终不弃，菟裘池馆末须营。"
    ]
  },
  {
    "id": "e647d10f2078955a4d6e7787d8032b00",
    "title": "寄琼阳学博苕陵从父",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "年来归计已成空，云树千山路转穷。",
      "自拟朋簪联柱下，谁怜敌国寓舟中。",
      "登楼漫起王生兴，挂剑难追季子风。",
      "堪笑为郎留滞客，无缘飞奋出江东。"
    ]
  },
  {
    "id": "e647d10f2078955a9491ce9b90f41a9e",
    "title": "柬罗闻野侍御",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "绣斧何来款竹扉，霜严三径满寒威。",
      "野人卧雪惊骢马，太史占星聚翠微。",
      "谏草已清南海瘴，移文休讶北山讥。",
      "东门二疏甘投老，早构菟裘问息机。"
    ]
  },
  {
    "id": "e647d10f2078955a6c0b3c91a35b5fbf",
    "title": "卢星野方伯别墅",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "闻君卜地剪蒿莱，水竹渠荷绕户裁。",
      "心远不嫌城市近，机忘犹喜鹭鸥来。",
      "蓬扉散帙看云卧，花坞鸣桡泛月回。",
      "休自题门矜独乐，耆英嘉会此中开。"
    ]
  },
  {
    "id": "e647d10f2078955ac7bed63a92cbe4b3",
    "title": "赠胡明府肖元举孙",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "春早谁家系矢蓬，充闾佳气陪融融。",
      "花封解绶初辞宦，梓里回轺已作翁。",
      "派引灵洼夸逸骏，波恬清渭卧非熊。",
      "何当继展华封祝，珠树琼枝亢尔宗。"
    ]
  },
  {
    "id": "e647d10f2078955a71b27b114eea16e4",
    "title": "张曲江祠",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "庙貌森严紫翠间，犹馀风度照庾关。",
      "却封不惧寒仙客，计叛空怜走禄山。",
      "金镜千秋披赤胆，玉环万古锁愁颜。",
      "峨眉山上看啼鸟，始信开元可召还。"
    ]
  },
  {
    "id": "e647d10f2078955a74d083df2f3b0611",
    "title": "寄白下同寅丁计部",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "忆从京国侍台端，颠著衣裳倒著冠。",
      "汉署夜回惊鹤起，晋陵春丽过驹看。",
      "一麾敢拟能分竹，三褫随加罢握兰。",
      "摇落未须吟泽畔，故园松菊尚堪观。"
    ]
  },
  {
    "id": "e647d10f2078955a055ee377c2c22cbe",
    "title": "春日闲居",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "春风吾自爱吾庐，不逐红尘问卜居。",
      "门可张罗回俗驾，室如悬磬有残书。",
      "携儿就塾分阴里，课仆浇池隙地馀。",
      "悬忆含香披对日，何如栖迹混樵渔。"
    ]
  },
  {
    "id": "e647d10f2078955a3769718c087d7492",
    "title": "寿苕陵从父",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "柳叶森森暗马头，归来洛社自风流。",
      "壶中醉醒三千界，局上翰赢七十秋。",
      "居僻子云能拟易，月明庾亮健登楼。",
      "兴来琢句髯应断，岁岁春光次第收。"
    ]
  },
  {
    "id": "e647d10f2078955ab8e588b417e74139",
    "title": "咏怀",
    "authorName": "何其厚",
    "authorId": "e647d10f2078955ad1457b72d1457b72",
    "dynasty": "明",
    "content": [
      "小摘园蔬雅自供，官闲无禄好明农。",
      "巢林自分鸠营拙，度谷谁怜鼠技穷。",
      "抗迹烟霞任放浪，全生天地荷优容。",
      "萧萧四壁寒如水，嬴得休亭少过从。"
    ]
  },
  {
    "id": "e647d10f208914527ec59815ee375c2f",
    "title": "懊恨曲",
    "authorName": "苏微香",
    "authorId": "e647d10f20891452d1457b72d1457b72",
    "dynasty": "明",
    "content": [
      "莲藕抽丝那能长，萤火作灯难久光。",
      "薄幸相思无实意，可怜粉蝶与蜂黄。"
    ]
  },
  {
    "id": "e647d10f208914527ec598152fef9af9",
    "title": "懊恨曲",
    "authorName": "苏微香",
    "authorId": "e647d10f20891452d1457b72d1457b72",
    "dynasty": "明",
    "content": [
      "君何不学鸳鸯鸟，双去双来碧沙沼。",
      "兰房自居尚抛捐，何况风流云散了。"
    ]
  },
  {
    "id": "e647d10f208914527ec5981532eeb7b7",
    "title": "懊恨曲",
    "authorName": "苏微香",
    "authorId": "e647d10f20891452d1457b72d1457b72",
    "dynasty": "明",
    "content": [
      "大堤儿女抹翠娥，贵财贱德君知么。",
      "夭桃秾李虽然好，何似南山老桂柯。"
    ]
  },
  {
    "id": "e647d10f208914527ec59815a05f0d62",
    "title": "懊恨曲",
    "authorName": "苏微香",
    "authorId": "e647d10f20891452d1457b72d1457b72",
    "dynasty": "明",
    "content": [
      "悠悠万事回头别，堪叹人生不如月。",
      "月轮无古亦无今，至今常照丁香结。"
    ]
  },
  {
    "id": "e647d10f20891e27d022950d9eb35158",
    "title": "游惠宗寺题磨崖",
    "authorName": "何清",
    "authorId": "e647d10f20891e27d1457b72d1457b72",
    "dynasty": "明",
    "content": [
      "春郊极目思悠悠，风景元来第一州。",
      "山势北从衡岳起，水声东向海天流。",
      "树连洲渚城烟静，峰插云霄野思幽。",
      "怪得地多英俊士，南轩曾有读书楼。"
    ]
  },
  {
    "id": "e647d10f20891e2713fedb0c21c37739",
    "title": "颂母德诗",
    "authorName": "何清",
    "authorId": "e647d10f20891e27d1457b72d1457b72",
    "dynasty": "明",
    "content": [
      "一生不愧柏舟诗，熊胆为丸年少时。",
      "绕膝彩衣何处是，薤歌声断使人悲。"
    ]
  },
  {
    "id": "e647d10f20891e27d2d4313a063bf789",
    "title": "清虚观",
    "authorName": "何清",
    "authorId": "e647d10f20891e27d1457b72d1457b72",
    "dynasty": "明",
    "content": [
      "寻真选胜此中来，野菊迎人次第开。",
      "为问王乔无觅处，兴阑随意坐苍苔。"
    ]
  },
  {
    "id": "e647d10f20907ef55aa8812e785beebe",
    "title": "送龙门宗人殿凤山始祖墓还里",
    "authorName": "何维进",
    "authorId": "e647d10f20907ef5d1457b72d1457b72",
    "dynasty": "明",
    "content": [
      "花萼楼前各尽欢，庐江千载共渊源。",
      "堂堂共举明禋荐，济济人称礼义门。",
      "龙里远回摇锦旆，凤山遥送罄衣冠。",
      "津亭此别应惆怅，目极云霄人去船。"
    ]
  },
  {
    "id": "e647d10f209305d428c1d21f5dbfbfd9",
    "title": "夏五月过玉山见娄江诸故人漫兴之作",
    "authorName": "琦元璞",
    "authorId": "e647d10f209305d4d1457b72d1457b72",
    "dynasty": "明",
    "content": [
      "梅风发时海寇去，相见要令怀抱开。",
      "乍喜岂论生理事，空言独叹济时才。",
      "桐花金井莺声过，月色凉台凤吹回。",
      "不得清吟会诸老，履痕犹在竹间苔。"
    ]
  },
  {
    "id": "e647d10f209305d4547595e3c7f9a77c",
    "title": "七月十五夜醉卧三贤阁梦玉山隐君会稽外史与迂生来山中觞咏松石间乐甚予拟太白写长句一章及寤山月在床林声萧瑟惘然若有所失因足成梦中语以记神交云耳",
    "authorName": "琦元璞",
    "authorId": "e647d10f209305d4d1457b72d1457b72",
    "dynasty": "明",
    "content": [
      "龙门与天通，鸟道当绝壁。",
      "青天挂石镜，倒影太湖碧。",
      "飞亭压清湍，幽谷时游观。",
      "千崖古雪积，六月松风寒。",
      "仙人挥玉麈，扣门避秋暑。",
      "不意麋鹿群，忽识鸾凤侣。",
      "脱巾长松阴，展席风满林。",
      "青苔委玉佩，白石鸣素琴。",
      "凄清草树色，照映璚瑶质。",
      "山灵献神异，鹿女将花入。",
      "斑棘促诗成，玉手飞金罂。",
      "岩花与涧草，鲜新□才情。",
      "会稽足风流，支遁非谑浪。",
      "因逢许询辈，气宇稍跌宕。",
      "浮生百年期，绿发易成丝。",
      "生当圣明世，不乐复奚为。",
      "古人皆黄土，感慨心欲折。",
      "何如杯中物，醉倒石上月。",
      "月出山雾开，天香下空来。",
      "酒罢上马去，木末清猿哀。"
    ]
  },
  {
    "id": "e647d10f209305d4c8ba8fb4442d8513",
    "title": "正月四日夜宿溪上有怀",
    "authorName": "琦元璞",
    "authorId": "e647d10f209305d4d1457b72d1457b72",
    "dynasty": "明",
    "content": [
      "白日西没江东注，客子舟航暮城住。",
      "自缘旧好数经过，颇为微名早驰骛。",
      "风前野碓响初夜，雨外渔灯映深树。",
      "美人不归烟水寒，耿耿何由写心素。"
    ]
  },
  {
    "id": "e647d10f209d84ea2132576a9fe6cdb2",
    "title": "妙峰寺",
    "authorName": "祁彪佳",
    "authorId": "e647d10f209d84ea1bc0249ac1fea270",
    "dynasty": "明",
    "content": [
      "刘阮曾闻到此游，仙人错认武林邱。",
      "妙峰顶上中宵月，何异梁桥水面浮。"
    ]
  },
  {
    "id": "e647d10f20a8e972fada1cf3fe539ab6",
    "title": "游海珠寺",
    "authorName": "刘格",
    "authorId": "e647d10f20a8e972d1457b72d1457b72",
    "dynasty": "明",
    "content": [
      "赤水玄珠在，乾坤此蚌胎。",
      "五羊馀王气，万蜃息氛埃。",
      "檀海真源在，慈云佛殿开。",
      "白鸥看不厌，争拂钓船来。"
    ]
  },
  {
    "id": "e647d10f20cfe675f56972658c1d3c85",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "西墅起高台，迢递凭云岑。",
      "中有娇艳女，当窗弄清音。",
      "音声荡以肆，居然变古心。",
      "鱼目夺明月，谗口销黄金。",
      "不见冀中馌，恻怆扅扅吟。"
    ]
  },
  {
    "id": "e647d10f20cfe675f56972656ff968c8",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "别久意恒亲，览辞念愈结。",
      "巾车适千里，倏忽已超越。",
      "鸣琴谐古调，恩爱感离阔。",
      "夙心谅所负，惭叹对明月。",
      "眷言固终始，皓首以相悦。"
    ]
  },
  {
    "id": "e647d10f20cfe675f56972650f8e7b58",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "深闺有思妇，惨凄亦何为。",
      "容华不自惜，独理流黄机。",
      "昔者成匹帛，多裁游子衣。",
      "衣新忽变故，恩爱从此衰。",
      "以兹殷勤意，翻作长恨辞。"
    ]
  },
  {
    "id": "e647d10f20cfe675f5697265155c8447",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "兰𦶜被幽畹，桃李媚春阳。",
      "新婚结绸缪，鞶衿散芬芳。",
      "弃置父母欢，婉婉君子旁。",
      "白日丽鲜服，朗月澄清光。",
      "矢心以自固，愿为鸳与鸯。"
    ]
  },
  {
    "id": "e647d10f20cfe675f56972650c1df5dd",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "高居拥旌旆，辉映汉江曲。",
      "富贵一朝异，窈窕辞别屋。",
      "含笑落日迟，浩歌湘水绿。",
      "山川不可逾，安得遥相逐。",
      "佳丽诚足珍，凉薄难见录。"
    ]
  },
  {
    "id": "e647d10f20cfe675f56972655d3b1024",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "滔滔江汉流，到海不复返。",
      "千里得所归，中复厌婉婉。",
      "在昔枉绥授，驾言不辞远。",
      "谁知三周御，却道羊肠坂。",
      "芬芳空自持，白日忽已晚。"
    ]
  },
  {
    "id": "e647d10f20cfe675f56972659a315b81",
    "title": "窦滔妻诗一章",
    "authorName": "李懋",
    "authorId": "e647d10f20cfe675d1457b72d1457b72",
    "dynasty": "明",
    "content": [
      "昧旦不能寐，揽衣起彷徨。",
      "织缣与织素，谁复知短长。",
      "咫尺组幽思，回还遂成章。",
      "缄之戒童御，欲以寄远方。",
      "宛转达苦志，敢期昔所伉。"
    ]
  },
  {
    "id": "e647d10f20da940c092b5e15a67646f7",
    "title": "西山滴水岩二首",
    "authorName": "崔子忠",
    "authorId": "e647d10f20da940cd1457b72d1457b72",
    "dynasty": "明",
    "content": [
      "入不知高下，山春水似秋。",
      "星河平地看，鸡犬半天游。",
      "洞腹藏元气，山根养洑流。",
      "白云朝出宿，知是绕神州。"
    ]
  },
  {
    "id": "e647d10f20da940c092b5e15aa1ea208",
    "title": "西山滴水岩二首",
    "authorName": "崔子忠",
    "authorId": "e647d10f20da940cd1457b72d1457b72",
    "dynasty": "明",
    "content": [
      "石似当空立，岩疑急就成。",
      "雨花山庙湿，雷树羽宫晴。",
      "绝壁洪荒在，阴畴晦朔并。",
      "古潭龙夜语，徐戛应泉声。"
    ]
  },
  {
    "id": "e647d10f20e46a2aac3ebb0de2ed58d3",
    "title": "寄妻韩氏诗三首",
    "authorName": "丘敦",
    "authorId": "e647d10f20e46a2ad1457b72d1457b72",
    "dynasty": "明",
    "content": [
      "十年夫妻五年离，况是来归未有期。",
      "岂乏朱楼不堪倚，天涯芳草正萋萋。"
    ]
  },
  {
    "id": "e647d10f20e46a2aac3ebb0d10d37664",
    "title": "寄妻韩氏诗三首",
    "authorName": "丘敦",
    "authorId": "e647d10f20e46a2ad1457b72d1457b72",
    "dynasty": "明",
    "content": [
      "相如若是薄情人，那得椒房买赋金。",
      "故剑尚求人岂弃，文君莫动白头吟。"
    ]
  },
  {
    "id": "e647d10f20e46a2aac3ebb0d11d55d65",
    "title": "寄妻韩氏诗三首",
    "authorName": "丘敦",
    "authorId": "e647d10f20e46a2ad1457b72d1457b72",
    "dynasty": "明",
    "content": [
      "谁教尔我别离多，仰彼苍苍可奈何。",
      "浊酒一杯愁未解，唾壶击碎不成歌。"
    ]
  },
  {
    "id": "e647d10f20e51307422c903b9f41943c",
    "title": "送胡桤轩还永昌",
    "authorName": "沐昂",
    "authorId": "e647d10f20e51307d1457b72b265ce60",
    "dynasty": "明",
    "content": [
      "有客乘骖过洱西，平原春草正萋萋。",
      "人烟迢递连金齿，山势逶迤拱碧鸡。",
      "流水小桥杨柳绿，落花微雨鹧鸪啼。",
      "遥知别后相思处，云树苍茫梦欲迷。"
    ]
  },
  {
    "id": "e647d10f20e5130715bbfb8d5421e15e",
    "title": "和逯先生闻砧韵",
    "authorName": "沐昂",
    "authorId": "e647d10f20e51307d1457b72b265ce60",
    "dynasty": "明",
    "content": [
      "秋高万木脱林坞，与子庭前开绿醑。",
      "忽闻别院动砧声，西风吹断萧萧雨。",
      "隔岸人家红树稀，辞巢燕子故飞飞。",
      "酒酣自起为君舞，正爱凉飙吹我衣。"
    ]
  },
  {
    "id": "e647d10f20e9ba158e637e8a6ccf2b7c",
    "title": "出贡自咏",
    "authorName": "骆廷用",
    "authorId": "e647d10f20e9ba15d1457b72d1457b72",
    "dynasty": "明",
    "content": [
      "名向诸生册免登，须髭染后白犹仍。",
      "天教粗粝餐常饱，官俸何劳给斗升。"
    ]
  },
  {
    "id": "e647d10f210eb7ea5051cbd1c1acd75c",
    "title": "送石鉴西堂领众栖贤",
    "authorName": "释今离",
    "authorId": "e647d10f210eb7ead1457b72d1457b72",
    "dynasty": "明",
    "content": [
      "楖栗横挑别海滨，百千龙象逐行尘。",
      "名山恰遂栖迟志，祖席全凭办道身。",
      "吐弃名言成玉屑，斩新条令辟荆榛。",
      "闻风定见如川至，多结茅茨莫厌贫。"
    ]
  },
  {
    "id": "e647d10f211c6a222a0316d624e5870c",
    "title": "十六夜与朱都二子酌月承天寺二首",
    "authorName": "陆采",
    "authorId": "e647d10f211c6a2255c567fdd1a69640",
    "dynasty": "明",
    "content": [
      "蓝若延佳赏，蕙肴留好宾。",
      "共听联袂曲，不见折香人。",
      "僧扫苔间坐，云生头上巾。",
      "石床浑失寐，清照一吟身。"
    ]
  },
  {
    "id": "e647d10f211c6a222a0316d6bf531d9f",
    "title": "十六夜与朱都二子酌月承天寺二首",
    "authorName": "陆采",
    "authorId": "e647d10f211c6a2255c567fdd1a69640",
    "dynasty": "明",
    "content": [
      "绛气浮芝宇，芳风袭芰衣。",
      "仙游传凤吹，龙卧净云霏。",
      "片叶浮霜小，丸鸿贴汉微。",
      "此时瞻眺远，直欲揽支机。"
    ]
  },
  {
    "id": "e647d10f211c6a22425d5509609075bf",
    "title": "春游虎丘",
    "authorName": "陆采",
    "authorId": "e647d10f211c6a2255c567fdd1a69640",
    "dynasty": "明",
    "content": [
      "阊阖东风杨柳柔，万家弦吹水西楼。",
      "兰桡夜逐桃花浪，明月歌残下武丘。"
    ]
  },
  {
    "id": "e647d10f211c6a2221564901257dd51e",
    "title": "游仙",
    "authorName": "陆采",
    "authorId": "e647d10f211c6a2255c567fdd1a69640",
    "dynasty": "明",
    "content": [
      "明车拂天罡，白日驻轩盖。",
      "招摇舞青霞，芝髓涤玄薤。",
      "仙者四五人，黄眉笑相邂。",
      "玉虬偃灵风，瑶鞭静垂带。",
      "谓余来何迟，羞以盘龙脍。",
      "双双紫鸳鸯，游戏蓬池内。",
      "静婉歌未穷，雨师肃归辔。",
      "望望红羽旂，追之了无际。"
    ]
  },
  {
    "id": "e647d10f211c6a2210738f83aa5a5487",
    "title": "感事",
    "authorName": "陆采",
    "authorId": "e647d10f211c6a2255c567fdd1a69640",
    "dynasty": "明",
    "content": [
      "东城有佳人，艳色动邻里。",
      "家贫寡脂泽，不为荡子喜。",
      "终年守荆扉，空复怜稚齿。",
      "煌煌青楼倡，妍华讵容比。",
      "珠绮盛妖惑，车马日如市。",
      "世事谁不然，美玉沦泥滓。",
      "所以抱石翁，含凄自沈水。"
    ]
  },
  {
    "id": "e647d10f21478b21ef5fa921c57ed9eb",
    "title": "舟泊四会新路",
    "authorName": "赵不踰",
    "authorId": "e647d10f21478b21d1457b72d1457b72",
    "dynasty": "明",
    "content": [
      "新路维舟晚，江空客况清。",
      "人居临水语，渔火隔沙明。",
      "夜静虫声切，秋高雁影横。",
      "离家才两日，便有故乡情。"
    ]
  },
  {
    "id": "e647d10f21478b2155dc960af529b9ce",
    "title": "珠海别意",
    "authorName": "赵不踰",
    "authorId": "e647d10f21478b21d1457b72d1457b72",
    "dynasty": "明",
    "content": [
      "落叶微霜古寺秋，行人临发重迟留。",
      "离情未尽三杯酒，归兴都随一叶舟。",
      "残月断猿江上路，夕阳红树驿边楼。",
      "明朝独倚河桥暮，人自相思水自流。"
    ]
  },
  {
    "id": "e647d10f216d3d8cfb07cb30131686ee",
    "title": "奉送白翁老堂翁老先生荣归",
    "authorName": "杨大烈",
    "authorId": "e647d10f216d3d8cd1457b72d1457b72",
    "dynasty": "明",
    "content": [
      "应怀长白旧云峰，此日悬车兴俞浓。",
      "海岱共迎新逸老，镐京瞻送大司农。",
      "篱边洒酒才移菊，涧外携琴偶独松。",
      "芝草神泉能注世，鹿皮前代有遗踪。"
    ]
  },
  {
    "id": "e647d10f216ee6bfda2cab73fd6ef7f5",
    "title": "江行",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "苍茫云树晚，一舸荻花秋。",
      "切切虫鸣岸，萧萧月满舟。",
      "孤怀逾浩渺，病骨却迟留。",
      "是处山如画，聊为解旅愁。"
    ]
  },
  {
    "id": "e647d10f216ee6bfa8e119366e3fde33",
    "title": "浔州道中",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "悠悠千里道，江上复斜曛。",
      "不恨长为客，空悲老未闻。",
      "山迷罗叶水，路逐柳城云。",
      "异境从兹得，乡心早已分。"
    ]
  },
  {
    "id": "e647d10f216ee6bfdbe599299e1f65c8",
    "title": "村居",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "野老独藜杖，溪边看水流。",
      "好花开眼底，何事到心头。",
      "月落柴门晓，露深松径秋。",
      "东邻有鱼父，梨黍每相留。"
    ]
  },
  {
    "id": "e647d10f216ee6bfdbe59929414900f6",
    "title": "村居",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "山晚云栖屋，林深月满篱。",
      "数声寒鸟静，一片夜虫悲。",
      "多病逢人少，长贫愧母慈。",
      "年侵不可觉，只有鬓毛知。"
    ]
  },
  {
    "id": "e647d10f216ee6bfcbb7efb3196d7d4a",
    "title": "题李十一新筑",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "小筑依村好，房郎幽处添。",
      "爱山思垒石，避树却低檐。",
      "纤草萦衣带，闲枝挂月廉。",
      "晚凉催煮茗，诗句味陶潜。"
    ]
  },
  {
    "id": "e647d10f216ee6bf26c2256426787a81",
    "title": "失题",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "一尘都不染，能事是昌黎。",
      "古道人谁到，名山君所跻。",
      "烽烟今日息，花鸟仲春齐。",
      "何幸高凉地，连年驻马蹄。"
    ]
  },
  {
    "id": "e647d10f216ee6bf510b314c0de728c6",
    "title": "寄觉长老二首",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "吾师神宇奇，老貌展长眉。",
      "未熟便留客，禅馀不废诗。",
      "半畦中岁足，一衲百年披。",
      "永夜蒲团上，窗虚月浸池。"
    ]
  },
  {
    "id": "e647d10f216ee6bf510b314cbfbf2885",
    "title": "寄觉长老二首",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "二十年来别，怀师一夜谈。",
      "夜餐无别法，冷暖自家谙。",
      "遥忆经行处，盈盈珠水南。",
      "手栽松柏子，晚翠影毵毵。"
    ]
  },
  {
    "id": "e647d10f216ee6bfd890c47854bd3747",
    "title": "送陈牧止游吴",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "片席萧萧带晚烟，暂离亲舍客吴天。",
      "闲云细护谈经处，远水平浮访戴船。",
      "白岳泉听春雨后，寒山诗就夜钟前。",
      "君行到处人争识，肯恋江湖滞岁年。"
    ]
  },
  {
    "id": "e647d10f216ee6bf6dbab024bb861389",
    "title": "题松色山光图",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "松色山光静翠屏，高居春掩绿萝扃。",
      "青牛紫气龙为道，编贝悬珠岁是星。",
      "湖海十年醒旅梦，云霄今日羡鸿冥。",
      "佳晨共进延年酒，弟劝兄酬殊未停。"
    ]
  },
  {
    "id": "e647d10f216ee6bfecc8e9b3ba493d9d",
    "title": "为李照生诞日作",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "园林风物转清妍，篱径连朝逗紫烟。",
      "君遇佳晨偏傲菊，我生之日亦开莲。",
      "幽香并倚人如玉，醉墨从呼米是颠。",
      "未信一枝栖便稳，时来风翮善飞骞。"
    ]
  },
  {
    "id": "e647d10f216ee6bfa0bf03dbebfea904",
    "title": "怀仙志",
    "authorName": "赖镜",
    "authorId": "e647d10f216ee6bfd1457b72d1457b72",
    "dynasty": "明",
    "content": [
      "水月空花见色身，蛾眉鸦鬓总镂尘。",
      "等闲红袖香销后，元是青莲自在人。"
    ]
  },
  {
    "id": "e647d10f2190c3acc551c5dead50429d",
    "title": "送萧邑博迁琼州教授",
    "authorName": "邓信",
    "authorId": "e647d10f2190c3acd1457b72d1457b72",
    "dynasty": "明",
    "content": [
      "散袖秋风老一株，美人南去有诗无。",
      "六年相问不相见，梦隔城西晓月孤。"
    ]
  },
  {
    "id": "e647d10f2190c3ac68b5da3e035b5a57",
    "title": "过陶外翰题其壁",
    "authorName": "邓信",
    "authorId": "e647d10f2190c3acd1457b72d1457b72",
    "dynasty": "明",
    "content": [
      "陶潜今亦圣之清，五柳柴扉近市城。",
      "秋思满天人欲醉，碧云屏裹一箫声。"
    ]
  },
  {
    "id": "e647d10f21980df9b76b65925d485507",
    "title": "胡人醉归图",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "貂帽锦靴明绣衣，调鹰射虎捷如飞。",
      "紫髯寒作猬毛磔，碧眼夜看霜月辉。",
      "筚篥声中传汉曲，琵琶帐底醉明妃。",
      "更深宴罢穷庐雪，乱拥旌旄马上归。"
    ]
  },
  {
    "id": "e647d10f21980df928b1226e8cf7d4e8",
    "title": "春词二首",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "宿霭溟蒙曙色新，牡丹凝露晓妆匀。",
      "楼台乳燕轻翻雨，帘幕游丝不动尘。",
      "黄鸟唤醒中酒睡，绿窗愁损惜花人。",
      "软红深径香埃里，走马题诗正及春。"
    ]
  },
  {
    "id": "e647d10f21980df928b1226eeed6aff8",
    "title": "春词二首",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "红杏萧墙翠柳遮，重门深锁属谁家。",
      "日长亭馆人初散，风细秋千影半斜。",
      "满地绿阴飞燕子，一帘晴雪卷杨花。",
      "玉楼有客犹中酒，笑拨沉烟索煮茶。"
    ]
  },
  {
    "id": "e647d10f21980df9e90b06a0df01996f",
    "title": "闺思",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "望断伤春眼，湘帘懒上钩。",
      "落花深院静，鹦鹉对人愁。"
    ]
  },
  {
    "id": "e647d10f21980df9d04674bcfae25f97",
    "title": "琵琶士女",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "下马陵西是妾家，十三曾学理琵琶。",
      "自从流落商船上，几度春风怨落花？"
    ]
  },
  {
    "id": "e647d10f21980df9ab85a1b7706bf0bc",
    "title": "班鸠",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "斗草归来女伴寻，游丝飞絮恼春心。",
      "紫鸠声歇垆烟冷，门掩梨花莫雨深。"
    ]
  },
  {
    "id": "e647d10f21980df98e4869627e98229f",
    "title": "杏花画眉",
    "authorName": "钱逊",
    "authorId": "e647d10f21980df9d1457b72d1457b72",
    "dynasty": "明",
    "content": [
      "红杏花开好鸟啼，章台走马未归时。",
      "螺青钿合蛛丝满，谁画春山八字眉。"
    ]
  },
  {
    "id": "e647d10f2198f81e6a5862d17a025e69",
    "title": "怆别",
    "authorName": "马湘兰",
    "authorId": "e647d10f2198f81e35464c84a368b0de",
    "dynasty": "明",
    "content": [
      "病骨淹长昼，王生曾见怜。",
      "时时对兰竹，夜夜集诗篇。",
      "寒雨三江信，秋风一夜眠。",
      "深闺无个事，终日望归船。"
    ]
  },
  {
    "id": "e647d10f2198f81efecd2bb589d43e24",
    "title": "鹦鹉",
    "authorName": "马湘兰",
    "authorId": "e647d10f2198f81e35464c84a368b0de",
    "dynasty": "明",
    "content": [
      "永日看鹦鹉，金笼寄此生。",
      "翠翎工刷羽，朱咮善含声。",
      "陇树魂应断，吴音教乍成。",
      "雪衣吾惜汝，长此伴闺情。"
    ]
  },
  {
    "id": "e647d10f2198f81e94b0680976add55c",
    "title": "延秀阁和顾太湖韵",
    "authorName": "马湘兰",
    "authorId": "e647d10f2198f81e35464c84a368b0de",
    "dynasty": "明",
    "content": [
      "飞阁凌云向水开，好风明月自将来。",
      "千江练色明书幌，万叠岚光拂酒杯。",
      "何处笛声梅正落，谁家尺素雁初回。",
      "芳尊竟日群公坐，得侍登高作赋才。"
    ]
  },
  {
    "id": "e647d10f2198f81ece9f0c61c4213c06",
    "title": "赋得自君之出矣二首",
    "authorName": "马湘兰",
    "authorId": "e647d10f2198f81e35464c84a368b0de",
    "dynasty": "明",
    "content": [
      "【其一】",
      "自君之出矣，怕听侍儿歌。",
      "歌入离人耳，青衫泪点多。",
      "【其二】",
      "自君之出矣，不共举琼卮。",
      "酒是消愁物，能消几个时？"
    ]
  },
  {
    "id": "e647d10f2198f81e41821694b77fd3e8",
    "title": "奉和诸社长小园看牡丹枉赠之作二首",
    "authorName": "马湘兰",
    "authorId": "e647d10f2198f81e35464c84a368b0de",
    "dynasty": "明",
    "content": [
      "【其一】",
      "露滋绣萼弄轻寒，把酒同君带笑看。",
      "忆昔汉宫人去远，阿谁今倚玉阑干。",
      "【其二】",
      "春风帘幕赛花神，别后相思入梦频。",
      "楼阁新成花欲语，梦中谁是画眉人。"
    ]
  },
  {
    "id": "e647d10f2198f81e5a4e4a4828c387a1",
    "title": "自题一叶兰图",
    "authorName": "马湘兰",
    "authorId": "e647d10f2198f81e35464c84a368b0de",
    "dynasty": "明",
    "content": [
      "一叶幽兰一箭花，孤单谁惜在天涯？",
      "自从写入银笺里，不怕风寒雨又斜。"
    ]
  },
  {
    "id": "e647d10f21ab2f44b13b6137830c0308",
    "title": "望仙桥",
    "authorName": "吴从周",
    "authorId": "e647d10f21ab2f44d1457b72d1457b72",
    "dynasty": "明",
    "content": [
      "闻道罗浮有铁桥，游人一度俗尘销。",
      "天津仙老今何在，玉杵琼妃事已遥。",
      "黄鹤白云寻旧侣，落花流水忆前朝。",
      "银河会接桥中水，愿借浮槎泛九霄。"
    ]
  },
  {
    "id": "e647d10f2200dbc111e5ae7219a8d10e",
    "title": "肇庆披云楼",
    "authorName": "许仁",
    "authorId": "e647d10f2200dbc1d1457b72d1457b72",
    "dynasty": "明",
    "content": [
      "麟次飞甍出女墙，白云拂槛自波扬。",
      "九天云汉星辰近，千里山河草木香。",
      "列坐壶觞论乐事，窥帘莺燕语年光。",
      "使君清论皆民瘼，不似南楼庾亮狂。"
    ]
  },
  {
    "id": "e647d10f220d151f60e88df23012dfac",
    "title": "悼赖圣教",
    "authorName": "何献科",
    "authorId": "e647d10f220d151fd1457b72d1457b72",
    "dynasty": "明",
    "content": [
      "白雪伊谁唱，青云是处行。",
      "豫章惊往梦，蒿路引前旌。",
      "有子箕裘绍，吾徒绝续轻。",
      "乍闻心泪洒，况复孝成名。"
    ]
  },
  {
    "id": "e647d10f220e36daac545367eb829386",
    "title": "题通仙岩",
    "authorName": "詹露",
    "authorId": "e647d10f220e36dad1457b72d1457b72",
    "dynasty": "明",
    "content": [
      "野老开山径，仙人筑石房。",
      "登临归谢眺，呼拜见元章。",
      "过雨苔还绿，回风谷尚香。",
      "兴来幽径熟，不觉日相将。"
    ]
  },
  {
    "id": "e647d10f22395eec2eef2a2e3a88aa70",
    "title": "谒菊坡作",
    "authorName": "林元",
    "authorId": "e647d10f22395eecd1457b72d1457b72",
    "dynasty": "明",
    "content": [
      "岭海精英钟我崔，光风争映曲江隈。",
      "九天屡奏匡时策，万里曾摅镇蜀才。",
      "泉石怕寒蒲涧约，晚香深注菊花杯。",
      "邯郸已醒尘寰梦，欲傍坡南筑钓台。"
    ]
  },
  {
    "id": "e647d10f225b7d8fde7f5cc1635afa31",
    "title": "夜经龙兴寺",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "野寺经行处，秋风满客衣。",
      "僧残空法界，犬吠出岩扉。",
      "木落寒山静，云深古径微。",
      "踌躇清梵杳，空带月明归。"
    ]
  },
  {
    "id": "e647d10f225b7d8fd48e2a73c38d5aa9",
    "title": "病中秋夜",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "卧病茅檐下，秋风一夜清。",
      "离心生雁影，商意入蝉声。",
      "岁月时将暮，关河露欲凝。",
      "无情江上月，故故傍人明。"
    ]
  },
  {
    "id": "e647d10f225b7d8f27c1b2583753e223",
    "title": "闲居杂咏六首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "南海沧波远，清时宝剑闲。",
      "醉残三日雨，兴入万重山。",
      "天地长留句，风云助笑颜。",
      "梦回溪上月，犹似照柴关。"
    ]
  },
  {
    "id": "e647d10f225b7d8f27c1b258ef7fc253",
    "title": "闲居杂咏六首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "几日孤城雨，青山忽又春。",
      "风花聊此座，云水自闲人。",
      "开户泉光入，钩帘草色新。",
      "浮生浑得醉，犹得任吾真。"
    ]
  },
  {
    "id": "e647d10f225b7d8f27c1b258fbaf75c6",
    "title": "闲居杂咏六首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "役役供人事，悠悠见物情。",
      "百年飞鸟过，万虑野云生。",
      "时节惊残梦，江山笑短檠。",
      "古今聊感慨，吾道欲何成。"
    ]
  },
  {
    "id": "e647d10f225b7d8f27c1b258b9dbcc89",
    "title": "闲居杂咏六首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "隐几断来客，幽居事事慵。",
      "药炉空火候，琴匣半尘封。",
      "世路何多梗，生涯亦转蓬。",
      "百年忧国计，时复问年丰。"
    ]
  },
  {
    "id": "e647d10f225b7d8f27c1b2585162c517",
    "title": "闲居杂咏六首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "凉气动疏竹，萧萧一雨过。",
      "经纶几杯酒，岁月半钓蓑。",
      "病向闲中积，愁翻醉后多。",
      "交游总离索，无计问松萝。"
    ]
  },
  {
    "id": "e647d10f225b7d8f27c1b25880686967",
    "title": "闲居杂咏六首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "小雨初晴后，闲居兴倍深。",
      "浮云开野望，新水净尘襟。",
      "日落渔樵语，山空鸟雀吟。",
      "倚阑聊自适，谁识此时心。"
    ]
  },
  {
    "id": "e647d10f225b7d8f5d3fc361cee6e092",
    "title": "滘头看山同邓吉夫曾明吾梁伯静舟中",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "滘外长风散晚霞，孤舟维向渡头沙。",
      "海门淡月潮初入，篷底残尊烛半斜。",
      "路接渔樵闻夜语，岸回霜露带寒花。",
      "开帘指点看牛女，漫说银河八月槎。"
    ]
  },
  {
    "id": "e647d10f225b7d8fe7e21f4bfe9838ca",
    "title": "定帆亭",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "卷幔东溟阔，抛书晓月寒。",
      "松风便入梦，谁作怒涛看。"
    ]
  },
  {
    "id": "e647d10f225b7d8f0ebc0d4fc169775d",
    "title": "丙申春同诸社丈北郊会张吴二将军杨武生邀酌松下晚归书事二首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "柴门日日闭春晴，白发缘愁已乱生。",
      "闻道郊原新雨足，共寻芳径出山城。"
    ]
  },
  {
    "id": "e647d10f225b7d8f0ebc0d4fd04f17cc",
    "title": "丙申春同诸社丈北郊会张吴二将军杨武生邀酌松下晚归书事二首",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "薄暮山前连袂归，浮云漠漠隐斜晖。",
      "东风十里平芜色，香雾空蒙欲湿衣。"
    ]
  },
  {
    "id": "e647d10f225b7d8f5028aabc617a9abb",
    "title": "拟古",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "千金买骏马，万金饰吴钩。",
      "挂剑上马去，誓为万户侯。",
      "一登风尘路，永辞珠翠楼。",
      "谁念香闺人，夜夜徒离忧。"
    ]
  },
  {
    "id": "e647d10f225b7d8f5028aabcfc584b38",
    "title": "拟古",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "万里萧关道，相望何漫漫。",
      "目短心苦长，清泪何时乾。",
      "日落房栊暗，风生衣袂寒。",
      "留将双鸳绮，愁绝不成看。"
    ]
  },
  {
    "id": "e647d10f225b7d8f5028aabcda04067c",
    "title": "拟古",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "少小谁家女，被服华且鲜。",
      "清晨扶翠辇，长夜侍华筵。",
      "朱唇动哀管，繁手弄娇弦。",
      "有时歌舞散，窈窕百花前。",
      "东邻有思妇，寂寞竟谁怜。"
    ]
  },
  {
    "id": "e647d10f225b7d8f5028aabc9792ffa7",
    "title": "拟古",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "清夜抱瑶琴，弹向青楼月。",
      "心乱不成音，哀弦半欲绝。",
      "更阑玉指寒，曲尽阶苔滑。",
      "怅然忆远人，愁心不可拨。"
    ]
  },
  {
    "id": "e647d10f225b7d8f5028aabcd93088ac",
    "title": "拟古",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "贱妾岂无夫，其奈天一方。",
      "梦魂飞不到，万感激中肠。",
      "浴蚕溪水远，拾翠郊原长。",
      "黄昏深闭阁，暗泪洒衣裳。",
      "私心在何许，日夕思时康。"
    ]
  },
  {
    "id": "e647d10f225b7d8f38e2348238493a6e",
    "title": "春晚",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "晨兴长意佳，独坐开半扉。",
      "池塘澹不流，轻燕帖水飞。",
      "青阳醉万物，随地生光辉。",
      "云飞与川驰，何处不生机。",
      "安得浴沂者，浩歌以同归。"
    ]
  },
  {
    "id": "e647d10f225b7d8f5f292e84072e20c8",
    "title": "梅花下有怀水石邓山人",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "钟鸣山院深，野静烟光阔。",
      "北风昨夜寒，吹落瑶台雪。",
      "怀人隔海滨，岁暮音书绝。",
      "梦破罗浮春，坐惜枝头月。"
    ]
  },
  {
    "id": "e647d10f225b7d8fe22b144f78d9dd00",
    "title": "游厓山上袁明府萧老师",
    "authorName": "李以麟",
    "authorId": "e647d10f225b7d8fd1457b72d1457b72",
    "dynasty": "明",
    "content": [
      "我昔怀厓山，山深不可求。",
      "鳄湖一以眺，远水空悠悠。",
      "感此生梦寐，岁华已十周。",
      "兹行惬夙怀，况得及春游。",
      "东风吹征衣，新水摇轻舟。",
      "倏忽两崖间，四顾郁绸缪。",
      "日落长烟空，宕桨湖中洲。",
      "怒流激风雨，一夜生寒秋。",
      "鸡鸣揽衣起，毒雾散平畴。",
      "乱石如人立，遥天蹴浪浮。",
      "舍舟沿小港，一径入松楸。",
      "巍峨新庙宇，寥寂旧山邱。",
      "景物纷在眼，半带前朝愁。",
      "弱萝故袅袅，蜚鸟亦啾瞅。",
      "百年夷夏心，凄恻欲谁留。",
      "回首烟霏外，慷慨席中流。",
      "赤日腾扶桑，万里阴霾收。",
      "把酒扬归航，且听渔人讴。"
    ]
  },
  {
    "id": "e647d10f226ffc9811e70d8b33a6f367",
    "title": "夏日同李小湾宗伯招同何象冈宫詹韩月峰司城酌城北徐定国园亭",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "野色层城迥，湖光曲槛通。",
      "坐闻清乐奏，偏喜故人同。",
      "乍雨添荷绿，飞霞入酒红。",
      "幽怀殊未已，归倚月明中。"
    ]
  },
  {
    "id": "e647d10f226ffc9854b38c27d6c15b5c",
    "title": "次李宗伯韵",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "火云方峍屼，清赏到林塘。",
      "兴洽原同调，花明亦故乡。",
      "轻阴移野席，远曲度霓裳。",
      "莫厌归来夕，银蟾已吐光。"
    ]
  },
  {
    "id": "e647d10f226ffc9826da26c0eefe8f68",
    "title": "从师李云谷登高象岭次仲蕃家伯韵",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "千仞峰头倚汉高，重阳登眺兴偏豪。",
      "云迎马足花如锦，身近天衢露满袍。",
      "泛菊饮馀千涧晓，呼卢声彻万山号。",
      "象峦举目长安近，已许秋风送六韬。"
    ]
  },
  {
    "id": "e647d10f226ffc98ede3051be6472b36",
    "title": "禺山精舍",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "山斋爽气入空浮，却倚飞来最上头。",
      "卷幔坐看青嶂合，杖藜睛对白云流。",
      "兴来作赋霞偏绮，卧听流泉思更幽。",
      "只恐燕台须骏急，龙媒那得久淹留。"
    ]
  },
  {
    "id": "e647d10f226ffc98621d3a3f91755124",
    "title": "赠房师新兴杨大尹考绩北上",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "仙鸾千仞览丰仪，直上高梧傍玉池。",
      "响合萧韶赓大雅，色分霞彩吐奇丝。",
      "三山宫阙天常近，一代文章世所师。",
      "画省即看青锁擢，金茎偏注露华滋。"
    ]
  },
  {
    "id": "e647d10f226ffc980fd7ef87f87adbed",
    "title": "送顺德令尹倪葵明赴上考",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "甲第初膺百粤侯，风深为政几人俦。",
      "月明彩雉迎花舞，天净飞凫傍汉留。",
      "应宿清光台斗动，纪屏新字御香浮。",
      "勋名此日隆隆起，会送夔龙拜冕旒。"
    ]
  },
  {
    "id": "e647d10f226ffc9892f415ca9cbb6392",
    "title": "计偕北上过飞来寺留题",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "千峰擘断小溪通，名胜天开大地雄。",
      "化去有猿原是幻，飞来何寺总归空。",
      "花侵法座全飘雨，磬落层霄半度风。",
      "携手凭高遥一望，日边佳气蔼茏葱。"
    ]
  },
  {
    "id": "e647d10f226ffc9831babec5c914dde4",
    "title": "丙辰午日水灾纪事",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "农事频年叹水乡，忽惊洪潦发端阳。",
      "千畴入舸波仍撼，万灶鸣蛙夜却长。",
      "北土才闻伤旱魃，西江何事重怀襄。",
      "嗷嗷满目堪垂涕，愿借函封达建章。"
    ]
  },
  {
    "id": "e647d10f226ffc984e486c97883b6064",
    "title": "罗中实兵宪过枉山斋次韵",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "一帘苍翠锁江关，千骑遥过水竹间。",
      "纡策顿看清瘴峤，著书空自愧名山。",
      "经年怀抱谈应剧，绝璧登临兴转闲。",
      "坐对飞泉寒喷雪，聊烹新茗未须还。"
    ]
  },
  {
    "id": "e647d10f226ffc987c3760e1107bcfce",
    "title": "送傅寄庵宫谕册封周藩",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "晓辞帏幄下承明，肤藻亲裁宝篆清。",
      "桐叶九天分使节，烟花千里趣王程。",
      "观风雒水随车得，赋雪梁园授简成。",
      "早晚周诹还献纳，五云多处听珂声。"
    ]
  },
  {
    "id": "e647d10f226ffc98a36afd3209e013a9",
    "title": "赠杨太洪左沧屿周自岐三台谏",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "御笔新除三谏官，一时朝野竞相欢。",
      "当年流落丹心在，自古忠良得路难。",
      "必有谋猷裨帝右，直须风采动朝端。",
      "世间万事皆尘土，留取功名久远看。"
    ]
  },
  {
    "id": "e647d10f226ffc986398e6cb799d7a7c",
    "title": "秋日同罗抱日游雪门陈叙廷诸子登太平神步二塔兼怀前令倪葵明鼎建之功",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "两山飞塔峙层空，海色扶桑咫尺通。",
      "共道乾坤双柱在，兼随朋旧一樽同。",
      "平临已觉星辰近，揽胜能忘造化功。",
      "逸兴凭高秋正好，澹云天外度新鸿。"
    ]
  },
  {
    "id": "e647d10f226ffc9832a038c90744f599",
    "title": "予告南还过坐周在调总河署中赋赠",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "经纶行地命司空，开府东南节镇雄。",
      "万艘输漕长利涉，百僚贞度远从风。",
      "川舟我却惭商赉，疏瀹君能绍禹功。",
      "别去应随云水伴，翘看勋业佐綦隆。"
    ]
  },
  {
    "id": "e647d10f226ffc982030a823c6cb7369",
    "title": "戊寅秋抵里晤诸亲友",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "小草俄惊华发翩，归来松菊转依然。",
      "才庸和鼎惭何补，身病抽簪喜独先。",
      "水石馀生惟药饵，关河搔首尚烽烟。",
      "皇恩赐赉亲朋洽，共祝升平亿万年。"
    ]
  },
  {
    "id": "e647d10f226ffc98743626ad3edbcdf1",
    "title": "老父庚午以百龄钦蒙存问余已卯复滥天恩恭纪",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "御炉香袅日初晖，诏遣皇华出禁闱。",
      "知是九天弘锡类，顿令三径荷恩辉。",
      "椿庭已拜灵鸠赐，竹里重来彩凤飞。",
      "殊宠世承衔结在，万年熙洽戴垂衣。"
    ]
  },
  {
    "id": "e647d10f226ffc98743626ad10f91d20",
    "title": "老父庚午以百龄钦蒙存问余已卯复滥天恩恭纪",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "拜命归来华发馀，竹溪彰赐正悬车。",
      "野心幸订江鴎约，天使遥传木凤书。",
      "极建孝慈敷宠锡，恩隆耆旧念兴居。",
      "高深未有涓埃答，北望彤霄祝九如。"
    ]
  },
  {
    "id": "e647d10f226ffc98743626ad8fd63468",
    "title": "老父庚午以百龄钦蒙存问余已卯复滥天恩恭纪",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "四朝供事衷馀赤，两载偷闲鬓已霜。",
      "明主下存心膂旧，老臣追愧股肱良。",
      "丕宣圣泽绥中土，坐畅神谟靖八方。",
      "千羽两阶敷格远，翘瞻舜日效赓扬。"
    ]
  },
  {
    "id": "e647d10f226ffc98743626ad90634dd9",
    "title": "老父庚午以百龄钦蒙存问余已卯复滥天恩恭纪",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "中边宁谧近如何，魏阙心悬倚钓蓑。",
      "佐理自惭匡济少，归耕仍沐宠光多。",
      "洵如保泰先桑土，岂乏怀奇待网罗。",
      "万里拜瞻颜咫尺，凤梧欣听矢卷阿。"
    ]
  },
  {
    "id": "e647d10f226ffc984270f9affa2d150e",
    "title": "元旦祝圣寄友人",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "元旦祥晖静晓岚，呼嵩辰极肃冠簪。",
      "隆图岁纪知逾万，宝历春开又十三。",
      "兵气快看销直北，帷筹欣得奉司南。",
      "承恩拟动规随谊，病骨其如总未堪。"
    ]
  },
  {
    "id": "e647d10f226ffc98cd6a02720ea1cc90",
    "title": "秋日同区象先陈知期梁公量诸子步登二岭绝顶得风字",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "扪罗信步倚云中，形胜天开石势雄。",
      "双塔午钟闻下界，万川澄练映遥空。",
      "餐霞欲醉仍催酒，作赋凭高却御风。",
      "好是山灵欣献瑞，望来佳气郁葱葱。"
    ]
  },
  {
    "id": "e647d10f226ffc98489147c62f71264c",
    "title": "初夏陈秋涛叶明生邀酌东皋舒啸台分得年字",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "信步招寻物外缘，湖山晴望半含烟。",
      "嵯峨楼榭天馀尺，隐映蓬壶境自仙。",
      "掉影近依花径度，霞光遥共绮窗连。",
      "同游雅得清虚意，坐畅元风欲判年。"
    ]
  },
  {
    "id": "e647d10f226ffc98411b30c8b3240a71",
    "title": "秋初陈叙廷招同区几蘧游雪门梁二知吴翔云梯云山大观亭社集",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "秋新爽气动高峰，俯阚江山可万重。",
      "蹑磴疏阴当户满，振衣危石见云封。",
      "欢寻旧社人俱韵，气接同心酒正浓。",
      "行住几年星聚处，坐听双塔点晨钟。"
    ]
  },
  {
    "id": "e647d10f226ffc9845e89cbf8fe368f4",
    "title": "弟士显六十一贡选赋赠",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "棣萼春深花正芳，几回诗思韵西堂。",
      "席珍早擅匡时誉，怀玉宁容待价藏。",
      "洞壑泉飞龙欲奋，丹丘枝茂鹤初翔。",
      "大才自昔成原晚，且醉阑阶介寿觞。"
    ]
  },
  {
    "id": "e647d10f226ffc98d45f3b5761d235e8",
    "title": "载笔亭诗",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "胜域构为亭，名流长载笔。",
      "五色灿江花，千秋照云日。"
    ]
  },
  {
    "id": "e647d10f226ffc98528e11912b798266",
    "title": "次和区几蘧大参席上之作",
    "authorName": "黄士俊",
    "authorId": "e647d10f226ffc98076023edd1457b72",
    "dynasty": "明",
    "content": [
      "暮倚云林第几峰，霜天如水蘸芙蓉。萧骚畅饮偏宜月，慷慨舒怀共听松。",
      "阃外只今须燕颔，师中何日静狼烽。凭君素抱匡时略。",
      "借箸樽前意转浓。"
    ]
  },
  {
    "id": "e647d10f228a50901438ad3003f4f7c6",
    "title": "东浦夜泊",
    "authorName": "谢绩",
    "authorId": "e647d10f228a5090d1457b72d1457b72",
    "dynasty": "明",
    "content": [
      "日落潮生浦，天空月上沙。",
      "归舟与飞鸟，相趁入芦花。"
    ]
  },
  {
    "id": "e647d10f229d1a8732d52518ce14a3e6",
    "title": "残雪",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "残雪经时久，常闻檐溜声。",
      "谓晴阶又湿，疑雨日还明。",
      "地背融偏后，宵寒冻复成。",
      "不妨留莫泮，借尔照书楹。"
    ]
  },
  {
    "id": "e647d10f229d1a879a9c1f50a57edef3",
    "title": "琼上人还万寿寺",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "京国几时留，匆匆两月周。",
      "禅从逆境打，衲到暑天收。",
      "作礼辞僧伴，挑包上客舟。",
      "将何偿此役，速拣好山游。"
    ]
  },
  {
    "id": "e647d10f229d1a8787b4dd62675d2fda",
    "title": "旦公往宝积寺",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "古庙石湖边，为僧今几年。",
      "开堂小游戏，出世大因缘。",
      "生死一梦耳，江山常炽然。",
      "遥知末句子，不肯向人传。"
    ]
  },
  {
    "id": "e647d10f229d1a87daad64d74485059c",
    "title": "鄂首座还山",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "病中承数过，清话一炉香。",
      "对食同甘菜，忘形不下床。",
      "壁问间笠破，门外倚藤方。",
      "惆怅明朝别，何人访闷乡。"
    ]
  },
  {
    "id": "e647d10f229d1a87fdb0c54336fad551",
    "title": "严长老归宝积寺",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "黄芦宝积寺，创自镜禅师。",
      "佛殿已百岁，僧房今六支。",
      "洞庭山入牖，笠泽水通池。",
      "他日吾将到，来题壁上诗。"
    ]
  },
  {
    "id": "e647d10f229d1a87d6e3874949e5f357",
    "title": "寄贺故人新受河间学职",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "别君无几闻君选，知在河间更喜欢。",
      "花绕郡城皆芡藕，味多乡物是鱼鳗。",
      "在京故旧通书易，按部尊官责礼难。",
      "请得俸粮休别用，多抄经籍老来看。"
    ]
  },
  {
    "id": "e647d10f229d1a87bb3a884462f58420",
    "title": "见白发",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "料应白发有来时，三十登头似未宜。",
      "愁已生根从汝摘，老先呈态要人知。",
      "莫劳晓日梳千下，终见秋霜起一丝。",
      "若道只因诗故白，邻翁元不会吟诗。"
    ]
  },
  {
    "id": "e647d10f229d1a87ce3192e78ca10127",
    "title": "初春山居还城却寄支硎僧院",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "好山不著诗人句，辜负浮岚翠满空。",
      "梅子蜕花春事半，雨声追冷昨宵中。",
      "来寻茗碗梯幽阁，却上篮舆别远公。",
      "白发渐添身老大，何缘佳兴逐东风。"
    ]
  },
  {
    "id": "e647d10f229d1a8758e132b31620378b",
    "title": "湖上",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "湖上鱼吹细沫行，湖边花草足风情。",
      "田分日影阴晴别，水合天光上下清。",
      "颇怪病身逢酒健，久留眵眼待山明。",
      "农家识是游人过，竞拥篱头送橹鸣。"
    ]
  },
  {
    "id": "e647d10f229d1a87271cabdbaf4a9965",
    "title": "果前堂南归",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "云水飘然一老僧，头颅种种貌棱棱。",
      "人间正果修将满，天下名山遇即登。",
      "向外见来终不实，从前学得是无能。",
      "此归莫向舟中结，且卧随身七尺藤。"
    ]
  },
  {
    "id": "e647d10f229d1a873815ae3abb6d147e",
    "title": "虞山雅集",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "秋日来登云水堂，使君开宴兴何长。",
      "虞山胜赏在此处，名教清谈有几场？",
      "鼓瑟时时惊鸟下，推扉隐隐见湖光。",
      "夜深松竹皆含露，漫举金杯吸晚凉。"
    ]
  },
  {
    "id": "e647d10f229d1a8740cdcb3c721b6b4d",
    "title": "百花庵主见访",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "一春高卧只垂帘，说著浮名病又添。",
      "闻道百花庵可住，他时借我读《华严》。"
    ]
  },
  {
    "id": "e647d10f229d1a876672c3e7ced3b92f",
    "title": "除夜杂咏",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "岁除当此夜，洒扫事匆匆。",
      "井上皆封草，门前尽画弓。",
      "祠堂神影挂，客座佛筵崇。",
      "撒豆祈儿疾，存炊忌釜空。",
      "辟瘟烧术暖，承俗燎柴红。",
      "启箧新衣振，除尘旧室攻。",
      "买饧迎灶帝，酌水祀床公。",
      "春帖题乡究，年书诵学童。",
      "插笾皆柏叶，戏火有梨筒。",
      "残历收年尽，深缸洗腊终。",
      "市阛骄物贵，邻里馈糕通。",
      "未识他州节，于斯异与同。"
    ]
  },
  {
    "id": "e647d10f229d1a877ad716ada1a2a49f",
    "title": "新治小轩成",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "费将心力治斋居，细竹移来叶尚疏。",
      "雪白蛎光铺槅眼，鸦青布色染帘裾。",
      "规模别出经营外，景物新呈晦没余。",
      "髹壁正防童稚污，粉墙还待友朋书。",
      "今宵才是题诗起，此席方为宴客初。",
      "前郭后村无旷地，相过莫怪不宽舒。"
    ]
  },
  {
    "id": "e647d10f229d1a875af031630ef48f0b",
    "title": "都下将归述怀",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "鄙人自从三月来，腹心久已病症瘕。",
      "晨兴至午尚不食，夜枕呻吟睡尤寡。",
      "萧然一榻但高卧，虽有心曲谁与写。",
      "有人谓我病如此，何不抽身向林野。",
      "一闻此言即再拜，谁有爱人如此者。",
      "久知山水淡有味，渐觉功名轻可舍。",
      "况今一病已到骨，兼与世事多痄疨。",
      "病人自合卧活命，安能奔走还骑马。",
      "大凡决事在己心，谋之朋友恶乎可。",
      "乘今秋至天渐凉，定买扁舟向南下。",
      "诸君请自各努力，余非引高毋诮骂。"
    ]
  },
  {
    "id": "e647d10f229d1a87a6738d86ad4e50e1",
    "title": "答王君",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "王君悯我将南归，赠我以诗兼以酒。",
      "忽言我实无所病，托以图归诒朋友。",
      "谓君知我不易逢，乃此相疑一向否。",
      "君以我乐山林耶，我非忘世爱陇亩。",
      "衙门晨入酉始出，力不能支空叹愀。",
      "上章得请诚幸甚，向天再拜头屡叩。",
      "小臣蒙擢布衣内，第以进士恩太厚。",
      "仪曹四月百无补，空食廪禄颜可丑。",
      "不因抱病无奈何，岂敢飘然去官守。",
      "君言我意在为文，妄欲求闲营不朽。",
      "人生奇伟在事业，自局儒酸亦何有。",
      "我今且去君亦行，凄风枯林月当九。",
      "君有高幢盛仆马，我有空车载鸡狗。",
      "出城分路两不同，一就官途一林薮。",
      "恐君谓我非病归，不惜叨叨为君剖。"
    ]
  },
  {
    "id": "e647d10f229d1a871f133b1c13fb66ed",
    "title": "初食杨梅",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "杨梅本是我家果，归来相对叹先作。",
      "往来南北将十年，久不餐汝几忘却。",
      "忆从年少在吴中，食以成伤难疗药。",
      "年年端午即有之，街头卖折先附郭。",
      "初间生酸带青色，次见熟从枝上落。",
      "吴侬好奇不论钱，一味才逢倾倒橐。",
      "生时熏蒸喜烈日，所怕狂风阴雨雪。",
      "有红有白紫者佳，大如弹丸圆可握。",
      "生芒刺口易破碎，到牙甘露先流腭。",
      "黄船奉贡昼夜走，数枚出赐惟台阁。",
      "其余官小那得预，说着江南怀颇恶。",
      "吴人盐蜜百计收，不知本味终枯涸。",
      "肉存液去但有名，夺以酸甜无可嚼。",
      "我今到家又遇夏，正是高林雨方濯。",
      "满盘新摘恣狂啖，十指染丹如茜着。",
      "细思口实亦小事，其来乃以微官博。",
      "使余不有故山归，安得香鲜列惟错。",
      "人生百年有适意，忍口劳劳何所乐。"
    ]
  },
  {
    "id": "e647d10f229d1a87774e7cefaa982df0",
    "title": "鹅湖口大风雨",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "溪风恶如虎，力与林木斗。",
      "其声一何猛，掩耳不敢受。",
      "兼以疾雨至，昏黑迷白昼。",
      "偶然在中途，非前亦非后。",
      "重重加覆盖，舟小还易漏。",
      "自晨直至暮，不容一伸脰。",
      "昏昏蒙被眠，一任蓬且垢。",
      "村墟断往来，酒食无可售。",
      "幸有二三子，清谈首相辏。",
      "不然独高卧，愁寂谁与救。",
      "古人曾有云，终朝不飘骤。",
      "何为连日夜，启绪乃弗收。",
      "客子何足道，田间稻方秀。",
      "三叹不可言，只恐明日又。"
    ]
  },
  {
    "id": "e647d10f229d1a87765e638b6307df5c",
    "title": "次日风不止",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "风乃天之威，可有不可弄。",
      "如何两昼夜，赫赫操柄用。",
      "小舟亦何力，乃欲当鼓动。",
      "况在四野间，号怒声亦纵。",
      "蓬苫尽翻飞，捞摘疲仆从。",
      "客子不敢起，卧久筋骨痛。",
      "衾裯冷如泼，双脚尽僵冻。",
      "早炊告将及，乏米自探瓮。",
      "幸有文字携，曾不废吟诵。",
      "晴明坐可待，日影来隙缝。",
      "人居忘道途，于兹复淹壅。",
      "因忆向所经，一一皆成梦。"
    ]
  },
  {
    "id": "e647d10f229d1a87fc76ec2295e284c1",
    "title": "金山寺避暑望雨作戏效玉川子体",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "山中日日望雨至，立向山头看云气。今朝且喜雨果来，阴云成片当天坠。",
      "云之来兮奇且特，有如推山而至遮尽半天黑。黑云上有白云行，白白黑黑兮重复轻。",
      "不知黑云是风白是雨，白云多处先沾注。云中雨脚略可观，数条当天大如柱。",
      "此云先自北方起汗漫，只谓太湖中来返头看。忽然风自东向来，却把西方之云尽吹散。"
    ]
  },
  {
    "id": "e647d10f229d1a87fc76ec22d8c4c2cd",
    "title": "金山寺避暑望雨作戏效玉川子体",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "众人观者都言苦，日日望雨又不雨。幸得一片云，推来自天北。",
      "须臾变作大云，有黑亦有白。令人观之恐怖生，若要作雨不如此不得。",
      "雨未至兮雷先鸣，惊人不须用多，只一声魈肝鬼胆不知在何处，世上亦有奸人立不住。",
      "树头萧萧风作闹，如今却是雨真到。吾且闭门高坐看汝落，落到三日五日也不恶。"
    ]
  },
  {
    "id": "e647d10f229d1a876d10b582c8343418",
    "title": "抄书",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "沉疾已在躬，嗜书犹不废。",
      "每闻有奇籍，多方必图致。",
      "手录畏辛勤，数纸还投弃。",
      "贸人供所好，恒辍衣食费。",
      "往来绕案行，点画劳指视。",
      "成编亦艰难，把玩自珍贵。",
      "家人怪何用，推却从散离。",
      "亦蒙朋友笑，既宦安用是。",
      "自知身有病，不作长久计。",
      "偏好固莫捐，聊尔从吾意。",
      "有子虽二人，未知谁可遗。",
      "我但要披阅，岂复思后世。",
      "逢愚聚亦散，贤必能添置。",
      "区区虑远心，何其错为地。",
      "不如供目前，一卷有真味。"
    ]
  },
  {
    "id": "e647d10f229d1a87e8c4690246c9abee",
    "title": "题书厨上",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "吾家本市人，南濠居百年。",
      "自我始为士，家无一简编。",
      "辛勤一十载，购求心颇专。",
      "小者虽未备，大者亦略全。",
      "经史及子集，无非前古传。",
      "一一红纸装，辛苦手自穿。",
      "当怒读则喜，当病读则痊。",
      "恃此用为命，纵横堆满前。",
      "当时作书者，非圣必大贤。",
      "岂待开卷看，抚弄亦欣然。",
      "奈何家人愚，心惟财货先。",
      "坠地不肯拾，坏烂无与怜。",
      "尽吾一生已，死不留一篇。",
      "朋友有读者，番当相奉捐。",
      "胜遇不肖子，持去将鬻钱。"
    ]
  },
  {
    "id": "e647d10f229d1a8745e8890d9a4b5a1c",
    "title": "咏阳山云泉庵大石奉和诸公同游联句之作",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "伟哉此阳山，有石俟歌诵。形将冰块截，势与莲花共。",
      "仰观一何高，登涉不可鞚。鸟飞必徊翔，云出自腾滃。",
      "孤圆外成峤，空朗中含洞。瘦如辟谷良，清若食蚓仲。",
      "深思殆天设，乍至令人恐。浓萝作垂阴，寒泉滴为冻。",
      "戴庵亦颠危，携觞更交综。耳胁或骈{髟圭}，勤拳时独送。",
      "巍巍上少并，森森下多从。荒厓始谁开，倒树谅非种。",
      "在兹三吴间，当以九鼎重。崇岩借冠冕，卑峦听提控。",
      "劳呼猿固匿，被压松堪讼。曲躬始得门，侧身还入弄。",
      "拂苔劣容眠，收乳兼资用。志犹记秦馀，材曷遗禹贡。",
      "立久气湿袍，啸高声答瓮。论年越殷周，言时晦唐宋。",
      "一为佛者居，永作游人奉。病宜谧著史，寐称抟养汞。",
      "四方传不诬，诸公评切中。临谷足还酸，乘巅目偏纵。",
      "支颐讵厌看，极口难竭讽。鬼凿手须胼，鲸负背应痛。",
      "东岱徒小鲁，西华缪推雍。悬磬风发明，香炉烟结供。",
      "曝沙伏灵鼋，食岗停远凤。是知隆拔群，所贵秀合众。",
      "偷余殿容榱，就隙亭阁栋。枯藤蔓穿窍，长蛇舌撩缝。",
      "轻盈受指弹，玲珑脱泥壅。芾拜本无忝，羽撼争得动。",
      "栽培稀尺闲，构架靡寸空。炎伏凉自生，清秋月堪弄。",
      "林深必赖烛，岚酷能作齆。星光犹立芒，龙吟殊叶䃔。",
      "岭狮驯已宾，阜狞敢与哄。久嗟隔胜赏，频劳落清梦。",
      "即欲营终栖，其奈怀微俸。"
    ]
  },
  {
    "id": "e647d10f229d1a87f4adbf3c8ba74f85",
    "title": "秋夜雨中",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "一阵复一阵，萧萧忽然至。",
      "空堂灯火昏，卧听惟独自。",
      "何哉人世间，有此恶滋味。",
      "能令伏枕人，百计不能寐。",
      "一般听雨愁，天下无可譬。",
      "郁郁沉沉然，探怀却无事。"
    ]
  },
  {
    "id": "e647d10f229d1a87dfae312c63b55f67",
    "title": "松江道中纪事",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "余生信多厄，浩叹命可嫌。",
      "二年不出门，日白夜有蟾。",
      "云何此举棹，风雨随相淹。",
      "嗟人孰无友，钱子吾所欣。",
      "遥遥松江道，劳苦亦已厌。",
      "始自发松陵，赫赫晨飙严。",
      "桥门水西吸，吸舟向堤粘。",
      "舲人纷运篙，堕者几欲歼。",
      "心惊不得坐，起视衣皆沾。",
      "幸矣免亡失，私庆自理髯。",
      "顾此皆官夫，一死事岂纤。",
      "人间列法网，更乃议口佥。",
      "无端负重责，何苦伤吾恬。",
      "自从入舟来，梦怪神不恹。",
      "况乃四多风，窗破纸若秬。",
      "薪炉向榻置，聊以充帷幨。",
      "于征既七日，云间堞方瞻。",
      "言归一何速，墨突信未黔。",
      "晓迈三十里，仰视日已崦。",
      "风颠浪如马，缆断犹挥铦。",
      "中流去飞疾，冰楫人争拈。",
      "北牵返南骛，似拔蛟尾潜。",
      "役氓尽逃散，蔽彼村宇觇。",
      "支吾不可使，遗弃空牌签。",
      "因之发长喟，俯然理有占。",
      "此固鞭挞齐，乃费口语谵。",
      "但我既嗜逸，早识藜藿甜。",
      "所获良已多，贵势宁得兼。",
      "此心甘无尤，终不撼冷炎。",
      "田沟水呜咽，助我鸣渐渐。",
      "朱泾暮雪下，凄风刮刚镰。",
      "啁啾集饥乌，萧瑟敲枯蒹。",
      "冬温乃愆候，霰雹真良砭。",
      "晨兴肆远望，缟野皆堆盐。",
      "三泖冻无波，九峰高没尖。",
      "清冷乏灏气，贮此天地奁。",
      "掬来与人吃，亦可疗久痁。",
      "穷游不终否，果见日色暹。",
      "经墟复历镇，时或矗酒帘。",
      "船将鼓笛具，缶有鹅鸭腌。",
      "尚可供一醉，醉倒酒可添。",
      "贫贱固多役，未得安闾阎。",
      "近游亦不易，平溪藏险憸。",
      "苏松路何有，棘若行陆鲇。",
      "赋造合尔薄，辞禄诚非廉。",
      "园居近修筑，草屋新始苫。",
      "残冬积苍翠，松竹粗满檐。",
      "归欤诫游历，请下君平帘。"
    ]
  },
  {
    "id": "e647d10f229d1a87c204735dd9b712a4",
    "title": "荣公还金山",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "十年不出山，一游即千里。",
      "问师何处来，固亦偶然耳。",
      "人言人闲好，自爱岩谷里。",
      "红尘日扑面，洗眼无清水。",
      "孤身本何将，一钵乃生理。",
      "来既无所牵，去亦谁能止。",
      "昨闻檀越船，风帆欲南指。",
      "别我从此逝，飘飘白云履。",
      "我观世间人，孰不为身使。",
      "唯师乃不然，来往由自己。",
      "归及枇杷熟，忆我青林底。"
    ]
  },
  {
    "id": "e647d10f229d1a87f4b20359f4faafc8",
    "title": "送楚岩往支硎山",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "昔有支公者，曾为此山客。",
      "至今石磴上，犹存马蹄迹。",
      "寒泉出傍涧，散漫流不息。",
      "何人作大字，笔势甚奇特。",
      "岩岩圆通殿，飞构烂金碧。",
      "春来香火盛，倾城出游适。",
      "施钱日满钵，来往恒络绎。",
      "世人竞刀锥，于此乃不惜。",
      "我当少年时，一岁尝一即。",
      "提携随父兄，娱览常至夕。",
      "别来已几时，何啻十年隔。",
      "此山是名山，先从晋时辟。",
      "非有高行僧，何堪主其席。",
      "今师遂当往，远续前人迹。",
      "我今何以赠，小偈聊塞责。",
      "切烦大士前，我为启胸臆。",
      "慧眼无不观，是物皆润泽。",
      "如何不见我，困此尘俗役。",
      "愿垂杨枝露，洒我一点滴。",
      "不愿官禄高，不求财宝积。",
      "但愿尘劳中，早脱奔走厄。",
      "无灾复无难，居家作禅伯。",
      "保此清净正，永离种种色。",
      "与师结晚交，来著登山屐。"
    ]
  },
  {
    "id": "e647d10f229d1a874149fd98d295e63b",
    "title": "净公住东隐",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "山水谁不爱，顾乏能游人。",
      "浙中本多胜，石秀而泉淳。",
      "向者虽一到，终是居官身。",
      "抱官游山水，味自不相亲。",
      "今子遂当往，我亦解朝绅。",
      "相从岩谷里，以子为依因。",
      "子有旧草履，我有新葛巾。",
      "滴泉与片石，务搜天所珍。"
    ]
  }
]