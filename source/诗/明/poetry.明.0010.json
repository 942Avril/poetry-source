[
  {
    "id": "e647d10f134ee0085263237f6cd032ad",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "凤盖高团午荫连，岧峣苍翠上青天。",
      "交枝树底云长湿，拂雾岩前鹤正翩。",
      "客误引车掀绿帻，僧闲卓锡听冰弦。",
      "清时不植东巡怨，风节依稀挺万年。"
    ]
  },
  {
    "id": "e647d10f134ee0085263237f787e02ea",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "古寺长林怀葛乡，白云关上睆晴光。",
      "绕栏朝映阳台紫，出岫秋邻粟里芳。",
      "信节便成游物外，停骖犹自絷名缰。",
      "愿鞭黄囷携仙逸，共和卿歌补舜裳。"
    ]
  },
  {
    "id": "e647d10f134ee0085263237f3623623e",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "团峰如铸奠云端，大器何为用世难。",
      "封植已闻崇肉案，清斋还取尚经坛。",
      "华夷青玉花同馥，霄汉金茎露自寒。",
      "拟借四轮输上国，君王丰积寿民丹。"
    ]
  },
  {
    "id": "e647d10f134ee0085263237f52b35b7e",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "崒玉抽灵森远峤，清苞簇阵锐先锋。",
      "不须枝附皆成竹，才出陂来便是龙。",
      "雨过苍玕凌上汉，雪残紫箨挺严冬。",
      "江城慈母山摇落，谁为移归孝子峰。"
    ]
  },
  {
    "id": "e647d10f134ee0085263237f96b63d56",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "地踞虓灵境自豪，威严隐隐震平皋。",
      "雾迷东海赤刀荣，寒满南山白雪毛。",
      "飒飒霜风如助啸，凄凄烟树若愁号。",
      "金陵肯纪安邦绩，请檄边城镇静劳。"
    ]
  },
  {
    "id": "e647d10f134ee0085263237f43b77cf2",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "玄渚渟渟泛瑞莲，三神山果驾澄渊。",
      "相传尽道颜如玉，欲到只愁风引船。",
      "解佩净依清汉藻，褰裳轻漾紫蒲涟。",
      "何当洧水多春意，触忤诗人作卫篇。"
    ]
  },
  {
    "id": "e647d10f134ee0085263237ffd372eab",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "宝台神器耸蘼芜，仿佛庐山秋雨馀。",
      "势入紫微承玉座，影连黄道拂祥车。",
      "清芬静想蒸槐火，绀气晴看薄桂虚。",
      "欲炷心斋效华祝，帝阍玄默正愁予。"
    ]
  },
  {
    "id": "e647d10f134ee0085263237f57b1eb9e",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "白日芬刍度法乘，蜕形西望紫空凌。",
      "平生会解三真术，投老终传四远灯。",
      "香革履孤怜达祖，青莲花巧忆图澄。",
      "相看慧景无虚过，留取萧斋纪旧曾。"
    ]
  },
  {
    "id": "e647d10f134ee0085263237ffaada89f",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "仰沿文祖揖山神，爱尔聪闻独引伸。",
      "但把羲图占世道，肯随周鼎梦王人。",
      "半卷玉醴天心露，一喷香云佛面春。",
      "在处不妨韬大美，可防终老勿焚身。"
    ]
  },
  {
    "id": "e647d10f134ee0085263237f10c283b8",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "层轩高枕太阴愁，颢影漫漫两象浮。",
      "通白与心成气合，空明随处共神谋。",
      "云涛鱼兔多时幻，昼夜乾坤万里秋。",
      "便拟焚香来晏坐，一江寒练浸银钩。"
    ]
  },
  {
    "id": "e647d10f134ee0085263237fafd77aba",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "平川不作河东吼，神岳如从西土还。",
      "已见锦衣雄虎帐，共贤彤陛犯龙颜。",
      "铜颅独举寒威重，金斗高悬正气殷。",
      "猛兽尽潜清兔夜，妖狸无跳白狼山。"
    ]
  },
  {
    "id": "e647d10f134ee0085263237fa0963ea8",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "银河一派泻松风，飞瀑倾泷日激舂。",
      "寒洁细嘘和露屑，轻圆难定落盘踪。",
      "甘分袅竹饶春席，泽净平畴慰旱农。",
      "浅浅磻溪宁滀得，终归沧海媚骊龙。"
    ]
  },
  {
    "id": "e647d10f134ee0085263237faff859fb",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "普济慈宗广利门，芝崖彤穴尚阴尊。",
      "波心水藻媞青鲤，云背珠翚驻玉鹓。",
      "灵曜金宫流日月，宝陀香篆自朝昏。",
      "兴亡一慨齐梁事，夜雨寒山愁唳猿。"
    ]
  },
  {
    "id": "e647d10f134ee0085263237f76a6de68",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "短草崇兰挹雾扉，东风随处绿依依。",
      "一湾净绕天光发，八叠芳围昙影晞。",
      "涓净深偏宜鹭浴，平连高不碍鸿飞。",
      "坐疑远外无春色，青帝相携上翠微。"
    ]
  },
  {
    "id": "e647d10f134ee0085263237fdfa4045c",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "绝尘独有公荷性，尚洁无如大觉仁。",
      "石井素培千叶种，金沙香绕四全身。",
      "信门慧植皆成果，化国灵根不待春。",
      "闻说濂溪花更好，得知爱马是谁贞。"
    ]
  },
  {
    "id": "e647d10f134ee0085263237fce931f97",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "数分天地悬常体，清到琅玕有异仪。",
      "知是古人遗絜矩，非因时物厌循规。",
      "虚心自信义长植，危行终为节所奇。",
      "岁晚他山宁得此，直须栽向凤凰池。"
    ]
  },
  {
    "id": "e647d10f134ee0085263237fca860981",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "葶苈须弥无是宗，业缘明觉性灵冲。",
      "幻烟未灭苦群障，心月当悬色尽空。",
      "四梵宾从捐赤火，七华玄阖挹光风。",
      "长罗到此还何事，恨不形骸都自融。"
    ]
  },
  {
    "id": "e647d10f134ee0085263237f3d2f9f1e",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "石室阴深草木鲜，更栽凉质养玄烟。",
      "新心卷露抽鸾轴，旧叶摧风舞凤翩。",
      "一瓣拟供无量佛，千章堪写白云篇。",
      "何年选胜耽诸翠，就此移居了太玄。"
    ]
  },
  {
    "id": "e647d10f134ee0085263237f7a07a15c",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "半亩溶光绿映盈，柳堤蘅岸蔼芳晴。",
      "窗临石镜天长晓，影湛银蟾气倍清。",
      "万象虚涵呈太素，一圈无极自天精。",
      "江湖景色多如此，惟是游人不用情。"
    ]
  },
  {
    "id": "e647d10f134ee0085263237ffae1e0e7",
    "title": "兴国灵山二十景和前令唐子侯氏引路松",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "野岸迂回紫陌通，石桥流水一丝风。",
      "静看名利驱驰外，早定浮沉物理中。",
      "熊梦协占师已载，羊裘虽著汉无功。",
      "夕阳潋滟江光动，清对垂杨绾玉虹。"
    ]
  },
  {
    "id": "e647d10f134ee0086c265236016ebb33",
    "title": "次韵寄友人何瑞坛二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "故人书信报苏州，改邑虔南始拜收。",
      "青鸟翩翩烟岛去，明星灿灿夜窗浮。",
      "寄怀昆玉惭非宝，拭目池珠惊寡俦。",
      "便借秋风传半牍，直随云雁送双眸。"
    ]
  },
  {
    "id": "e647d10f134ee0086c2652364357ec59",
    "title": "次韵寄友人何瑞坛二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "伐木篇中尚友求，和平今见古风流。",
      "绮罗俗态一时洗，金石芳心百岁酬。",
      "意远白华歌大雅，调高玄鹤唳清秋。",
      "为言宝历文章宴，绝倒元稹还上头。"
    ]
  },
  {
    "id": "e647d10f134ee008e7195815350500cf",
    "title": "天然亭",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "摩诘川中景物晞，不烦栽植自芳菲。",
      "兰台心远青山待，草阁月明骢马归。",
      "坐竹静看流水过，移樽闲数落花飞。",
      "主翁惯得天然趣，直道庸知与世违。"
    ]
  },
  {
    "id": "e647d10f134ee0082ff4077a6c73918b",
    "title": "东岳醉眺",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "苍帝祠前开锦席，青玕树底读碑文。",
      "深杯自可宽怀土，一饭谁能忘报君。",
      "地远只应瞻紫气，山高赢得望红云。",
      "朱花瑶草春风媚，对饮何辞落日曛。"
    ]
  },
  {
    "id": "e647d10f134ee0082aa51e69ff2855a3",
    "title": "壬子冬北上陆行遇风",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "自揲囊箱买辔鞍，朔风吹岸剪眉酸。",
      "行行呼急征鸿暮，片片飞浮落木乾。",
      "竹叶浅黄怜力薄，芦花轻白觉衣单。",
      "笑从吏计围貂领，十载官资换尚难。"
    ]
  },
  {
    "id": "e647d10f134ee0085f6864dc32279279",
    "title": "锦城高望",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "濯锦江前万里秋，登临端不限梁丘。",
      "黑泉白草长年备，朔雪炎风无日休。",
      "天府文章明梓木，星桥氛祲净灵州。",
      "即看多士桢王国，肯负玄龟锡禹畴。"
    ]
  },
  {
    "id": "e647d10f134ee008164d021bea737d27",
    "title": "来衮亭高望",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "来衮孤峰象太薇，千家井邑应星晖。",
      "城边二水龙双会，楼外诸山王四围。",
      "鸿雁西来何落落，云霞南下故飞飞。",
      "一方黎庶知何济，独对朱轓愁不归。"
    ]
  },
  {
    "id": "e647d10f134ee0082da8a8dfa43da310",
    "title": "登东山寺",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "梓州东寺涪江外，驻马先题大字碑。",
      "花木阵阳諠翡翠，亭台临水跃罘罳。",
      "塔酣灵露生朱草，鹤恋昙云复故枝。",
      "太守散衙无一事，不妨拂石辄盟诗。"
    ]
  },
  {
    "id": "e647d10f134ee0083d9b33a87765e2b8",
    "title": "东山寺留别限韵走笔",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "彩鹢欲发涪江涯，攀翻再折青杨枝。",
      "青杨千缕数不尽，彩鹢一去来何时。",
      "吴宫花飞莺语切，蜀岭雪滞雁声迟。",
      "须知丈夫多意气，岂为中年难别离。"
    ]
  },
  {
    "id": "e647d10f134ee008027a337e926484a1",
    "title": "出蜀晓行野望",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "晓起驱车控大堤，残星落落风凄凄。",
      "水声东去沧溟远，山势西来云岳低。",
      "行路说夷双刃捷，将军避虏选锋齐。",
      "绿林何处白莲教，北望青徐烟雾迷。"
    ]
  },
  {
    "id": "e647d10f134ee008388dd0cb30d0c783",
    "title": "忆饮西蜀王横水天然亭次韵寄之",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "绿野融融春日晞，茂林修竹术苗肥。",
      "峨眉月照清樽酒，巫峡云连白板扉。",
      "王褒金马诗初就，杨子玄经客正稀。",
      "东岳山前南国梦，何时重采蜀中薇。"
    ]
  },
  {
    "id": "e647d10f134ee008e86490c7c3208e37",
    "title": "送章小山擢南雄太守",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "从容幕府孟嘉才，笑傲桓公酒一杯。",
      "行色未离江上柳，风光先到岭头梅。",
      "分符横带黄金重，除道遥迎皂盖来。",
      "他日定徵龚遂问，水衡应有议曹陪。"
    ]
  },
  {
    "id": "e647d10f134ee0087f990db7c3c7ddb1",
    "title": "秋早出太平堤",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "城外长堤散九皋，西风跨马看鸿毛。",
      "玄湖日破浪花出，钟阜烟晞气彩高。",
      "绿拥双林迷册府，清分三路入秋曹。",
      "化深南国无多讼，按辔逍遥拽锦袍。"
    ]
  },
  {
    "id": "e647d10f134ee0089fb0a6d4c780bc70",
    "title": "遍览牛首山洪觉寺诸胜",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "尽日双峰大觉前，摩崖同饮太虚泉。",
      "洞深怕犯昙云合，阁闭惊看塔影悬。",
      "步引健僧凌倒景，目随飞雁散江天。",
      "桂梅诸岭重重见，无奈乡怀入酒边。"
    ]
  },
  {
    "id": "e647d10f134ee0084a5fffee2acfb566",
    "title": "宿天界寺留半峰上人",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "深巷虚斋草露漙，高僧净戒夜忘寒。",
      "编篱拟畜白糜鹿，种竹尽长青琅玕。",
      "山谷七言云里和，楞伽四卷月中看。",
      "闲来梦觉游禅去，愧尔弥天释道安。"
    ]
  },
  {
    "id": "e647d10f134ee008c65594d6c68d5c1c",
    "title": "天界寺草堂落成",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "为辟云窝附法坛，斩除恶竹可千竿。",
      "黄金有地还兹布，明镜无台何处安。",
      "避俗频来依佛榻，论心赢得聚儒冠。",
      "从前七火都灰未，更向人天一静观。"
    ]
  },
  {
    "id": "e647d10f134ee008e54da814242085f9",
    "title": "杨鸥海台幕邀赏梅花",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "幕府寒花冒雪开，赏心共醉凌风台。",
      "红芳如约年华在，白发无情岁月催。",
      "门对汉宫看半额，地邻东阁忆多才。",
      "疏枝欲折酬杨炯，惭向孤山歌八梅。"
    ]
  },
  {
    "id": "e647d10f134ee008e54da814f2771cfa",
    "title": "杨鸥海台幕邀赏梅花",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "绛唇紫颔阵苍苔，笑向樽前慰客来。",
      "限令不遗姑射侣，陈诗还到柏梁台。",
      "有怀南国将春寄，入夜谁家吹笛催。",
      "一自商王收采去，至今同仰济时材。"
    ]
  },
  {
    "id": "e647d10f134ee008d4188fdedf594e9c",
    "title": "怀友寒溪逸史二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "江左十年别，儒冠载道身。",
      "芙蓉峰上月，兰芷意中春。"
    ]
  },
  {
    "id": "e647d10f134ee008d4188fdeaa0b87a4",
    "title": "怀友寒溪逸史二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "聚首忆郎水，赓歌想瓠川。",
      "金华秋嶂晚，人在白云巅。"
    ]
  },
  {
    "id": "e647d10f134ee008daaef3f346af6f52",
    "title": "秋蝉",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "蜕落惊形别，风梢苦自吟。",
      "似怜失故我，故我在芳心。"
    ]
  },
  {
    "id": "e647d10f134ee0086c470a6b35fc824c",
    "title": "苍蝇",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "枳棘载飞鸣，屯云过子城。",
      "花朝当席面，添得蝶蜂清。"
    ]
  },
  {
    "id": "e647d10f134ee008114b321ac95bfe13",
    "title": "张罗莫深入",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "张罗莫深入，回岩虎豹嗔。",
      "一苑博一饱，尔亦被罗人。"
    ]
  },
  {
    "id": "e647d10f134ee0080e165c2dde0cb5da",
    "title": "江鸿莫耽睡",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "江鸿莫耽睡，狡猎夜施罛。",
      "阿奴曩告急，畏海不敢呼。"
    ]
  },
  {
    "id": "e647d10f134ee00870bf9b3492c83b1c",
    "title": "伍生小景三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "林光浮远媚，春色小平分。",
      "郎在丹青里，朱衣点绿云。"
    ]
  },
  {
    "id": "e647d10f134ee00870bf9b340eeee031",
    "title": "伍生小景三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "静会图书意，匡庐溪水濓。",
      "山僧横杖去，一卷破华严。"
    ]
  },
  {
    "id": "e647d10f134ee00870bf9b34ec32d64a",
    "title": "伍生小景三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "鸣跃林头鸟，相呼并欲飞。",
      "羽毛聊自试，不觉远藩篱。"
    ]
  },
  {
    "id": "e647d10f134ee0088c21f284a88cf06d",
    "title": "兰所二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "晓碧上栏干，暖风乍扬扇。",
      "春台雨露深，如对君王面。"
    ]
  },
  {
    "id": "e647d10f134ee0088c21f284a440af6c",
    "title": "兰所二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "芬馥溢阶除，倚檐更不语。",
      "东风时度帘，线玉抽春雨。"
    ]
  },
  {
    "id": "e647d10f134ee008d0a1f881320732e8",
    "title": "寄何檗樵二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "暑谢秋气高，鸟鸣山院晚。",
      "握手杳金云，遗经籍谁阚。"
    ]
  },
  {
    "id": "e647d10f134ee008d0a1f88152f2dc9b",
    "title": "寄何檗樵二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "玉人隔沙渚，朱箔垂银虹。",
      "所思欲谓之，紫江淼无穷。"
    ]
  },
  {
    "id": "e647d10f134ee0089c6e5f17e727ae31",
    "title": "怀文衡山待诏二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "数雁来山外，听莺立柳边。",
      "黄麻金马诏，青史玉堂仙。"
    ]
  },
  {
    "id": "e647d10f134ee0089c6e5f17900cec6c",
    "title": "怀文衡山待诏二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "自尔姑苏胤，机坊无锦章。",
      "人皆矜墨妙，吾独爱圭芳。"
    ]
  },
  {
    "id": "e647d10f134ee0082e1455b6b21263ec",
    "title": "百鸟图次韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "南山万木荐琼芳，映带重轮出海光。",
      "百羽翴翩自高下，似来欢和凤鸣阳。"
    ]
  },
  {
    "id": "e647d10f134ee008dbd2531f1ae30bf9",
    "title": "渭川张生归应试",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "蓟北湘南四往通，水滨惯濯连钱骢。",
      "这回得路先鞭去，千里尘随一昼风。"
    ]
  },
  {
    "id": "e647d10f134ee0086337b0632101a694",
    "title": "赠友人归九江",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "冷月晴窗客下帷，孟轲贤母乐羊机。",
      "当年独解观兴废，惆怅堂前游子归。"
    ]
  },
  {
    "id": "e647d10f134ee008929fbc9667e07111",
    "title": "春斋漫兴三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "红绿扶春上槛忙，澹烟笼玉度檐芳。",
      "佳人不用陈珠钏，高剪朝霞当早妆。"
    ]
  },
  {
    "id": "e647d10f134ee008929fbc9690bfe296",
    "title": "春斋漫兴三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "一度春回一度香，是谁遗我紫明珰。",
      "扁舟拟入洛阳去，折尽寒琼二月芳。"
    ]
  },
  {
    "id": "e647d10f134ee008929fbc961d13ea75",
    "title": "春斋漫兴三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "花枝瘦软不禁雨，春日自晴还自阴。",
      "隔水竹林上新色，几竿轻袅助长吟。"
    ]
  },
  {
    "id": "e647d10f134ee0084eae3a764f17b949",
    "title": "泛洞庭",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "万里寒光一客舟，漫漫何处问巴丘。",
      "楚狂宋圣今都尽，云浪犹含小范忧。"
    ]
  },
  {
    "id": "e647d10f134ee0087eea98f75a01e52b",
    "title": "登泰山",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "天门高处一跻攀，两袖牛龙石雾班。",
      "晓渡三溪历三观，已参青帝非人间。"
    ]
  },
  {
    "id": "e647d10f134ee008a0fad40de1a1d413",
    "title": "游洛阳",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "黎水安知非涧瀍，龟书曾忆赐当年。",
      "金龙绿野春花好，纯正两生时放船。"
    ]
  },
  {
    "id": "e647d10f134ee0085cb24423342183b1",
    "title": "历剑阁",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "两崖壁削势相嵚，巴蜀重关未可侵。",
      "地险终输天一着，君王何用五牛金。"
    ]
  },
  {
    "id": "e647d10f134ee0088d104b4cb75d5227",
    "title": "题画幅四首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "天籁本来鸣气序，指头应解拨心源。",
      "弦声未数钟期遇，要得春和理性元。"
    ]
  },
  {
    "id": "e647d10f134ee0088d104b4cefc6f80e",
    "title": "题画幅四首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "多算自能临敌决，先几终堕有心栽。",
      "且须下气输赢上，李广当年亦将才。"
    ]
  },
  {
    "id": "e647d10f134ee0088d104b4c22db922d",
    "title": "题画幅四首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "架上牙签贤未触，壁中科斗典谁删。",
      "要知六籍传心者，不在区区行墨间。"
    ]
  },
  {
    "id": "e647d10f134ee0088d104b4c33030b31",
    "title": "题画幅四首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "云树几重楼外景，江山千里意中行。",
      "谁能点破龙睛去，笔底天然弄化生。"
    ]
  },
  {
    "id": "e647d10f134ee00839de171b7a796d82",
    "title": "赠龙门汤刘二生别二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "龙门一派禹门来，龙起何须青草堆。",
      "家近南溟春浩荡，九天云影欲成雷。"
    ]
  },
  {
    "id": "e647d10f134ee00839de171ba6e8cbd4",
    "title": "赠龙门汤刘二生别二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "龙门千仞粤江头，欲起未起浮苍虬。",
      "无端一夜春云合，汹涌春涛带雨流。"
    ]
  },
  {
    "id": "e647d10f134ee0084f5058fdcb9d7e26",
    "title": "宫柳",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "弱线千条拂建章，染成深绿与轻黄。",
      "年年白帝勤收取，纫付天孙制锦裳。"
    ]
  },
  {
    "id": "e647d10f134ee00837755f7882999bd0",
    "title": "乙巳初春午门待漏",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "密旨传朱燎，朝仪蹙锦璋。",
      "紫垣星乍烂，琼苑炬争光。",
      "驰道沿无逸，阍人俟未央。",
      "缙云千笏正，朝日一竿强。",
      "宫暖游鳷鹊，池温浴凤凰。",
      "雪消墀草绿，晴映阁烟黄。",
      "恍见端龙衮，俄宣罢鹭行。",
      "大夫归画省，圣主览弹章。"
    ]
  },
  {
    "id": "e647d10f134ee008b279bc48f5de9543",
    "title": "留都元旦瞻天排律四十句",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "宝历尊王正，天门布宪章。",
      "九衢歌作极，四海仰垂裳。",
      "待漏趋青琐，匡时上皂囊。",
      "六图纷献籍，八彩独当阳。",
      "梐枑彤铺丽，昭容紫袖长。",
      "和风间雉尾，瑞霭覆鹓行。",
      "日绕双龙衮，云扶两凤翔。",
      "天颜瞻舜表，春色醉尧浆。",
      "苍玉仪初佩，黄钟声正扬。",
      "问釐前御席，受计坐明堂。",
      "拊髀情何切，推心道自将。",
      "孝思亲庙藻，公籍拥郊桑。",
      "倏见樱桃荐，旋歌杕杜章。",
      "近臣知霁喜，陪省爱蕃康。",
      "意怿周京燕，身熏汉署香。",
      "辰猷惭黼黻，国度俯劻勷。",
      "买宅依东阙，分幡俨未央。",
      "帘栊通御气，花木被宸光。",
      "岁事饶三礼，农祥足万厢。",
      "临朝崇栗陆，敷治迈虞唐。"
    ]
  },
  {
    "id": "e647d10f134ee008cdf412934c8065a1",
    "title": "留邸春斋即事",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "卜居密迩双龙阙，举目瞻依五凤楼。",
      "风静宫云连粉署，日迟梁燕掠金沟。",
      "衔恩剩似沾春宴，入梦频惊报晓筹。",
      "远近山河环帝辇，方隅文轨会宸猷。",
      "陵园葱郁闲貔虎，阊阖清虚忆冕旒。",
      "北极网维称大备，南畿仪典绝相侔。",
      "赤心补衮惟天老，靖节安边仗世侯。",
      "领部直司钱谷计，忧时还悉甲兵谋。",
      "圣明谟烈全超汉，宗社灵长准配周。",
      "何用闻鸡狂午夜，更烦击楫矢中流。"
    ]
  },
  {
    "id": "e647d10f134ee008c73fc6b7d8528ad3",
    "title": "螺西小景",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "买宅古来求远俗，近山今得赋闲居。",
      "松椽石磴封晴雾，野鹿岩鸡驯砌除。",
      "紫蕨漫随黄秫种，金芝还共白云锄。",
      "月临樽底腾腾上，气绕关前焰焰舒。",
      "风雅直宗陶靖节，文章都学马相如。",
      "百年英俊赚唐制，半世功名付贾闾。",
      "华发萧萧秋自缟，素怀拍拍谷同虚。",
      "长歌谢脁惊人句，高读柴桑隐士书。",
      "此日霞瞻追去鹄，是谁株守愧飞鸒。",
      "驱车拟入螺西境，系马先寻班固庐。"
    ]
  },
  {
    "id": "e647d10f134ee008a7148634641790e6",
    "title": "摘花录寄方寒溪文衡山宗瓠川诸旧游",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "掠袖笼冠启绿扉，树头红紫簇朝晖。",
      "高攀万叶荣随手，斜插一枝香满棑。",
      "浅甲润沾莺宿露，断芳晴与蝶晞衣。",
      "叮咛莫把春狼藉，留表江南信息稀。"
    ]
  },
  {
    "id": "e647d10f134ee008d7cf3a78fc5b523f",
    "title": "白云山松口占四首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "镇郭玉嶙峋，松阴覆欲遍。",
      "移我凤庭吟，看尔龙髯卷。",
      "高荣谁与培，芳黛亘不变。",
      "本拟避秦人，迫斯可以见。"
    ]
  },
  {
    "id": "e647d10f134ee008d7cf3a78a85dc478",
    "title": "白云山松口占四首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "万帚卓碧空，林列压高峙。",
      "拔地一千尺，蔽天三百纪。",
      "不贵大夫封，宁令御史耻。",
      "陡然风雨声，萧瑟清心耳。"
    ]
  },
  {
    "id": "e647d10f134ee0086d0649915ba521e6",
    "title": "谈元翼举子拟拉泛江走笔促之三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "闻欲川上去，虚舟棹明月。",
      "笔床卧紫霜，茶炉擎绛雪。",
      "雁阵度衡云，落霞挂天乙。",
      "梦魂已奋飞，始兴难独发。"
    ]
  },
  {
    "id": "e647d10f134ee0086d06499197ae9207",
    "title": "谈元翼举子拟拉泛江走笔促之三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "荡涤竹漪秋，翱翔松岸月。",
      "青萍抽紫蕖，红菱披白雪。",
      "诗句藻江山，觥筹分甲乙。",
      "一片水云心，拟向空明发。"
    ]
  },
  {
    "id": "e647d10f134ee0086d0649914b3d2117",
    "title": "谈元翼举子拟拉泛江走笔促之三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "久许解兰舟，出载罗浮月。",
      "晴波风涣文，尘襟天濯雪。",
      "卜往经旬时，兴来即庚乙。",
      "君病未能瘳，沧江有七发。"
    ]
  },
  {
    "id": "e647d10f134ee008f8503dfef025cd32",
    "title": "友人别十四韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "怅望清江浦，游子忽远辞。",
      "咄唶羞举笔，为子长相思。",
      "子行白日暮，珠光泫江湄。",
      "远送青郊外，秋色黄金卮。",
      "丈夫豪志意，百折非所疑。",
      "屈伸自有数，前途讵能期。",
      "振衣秦日观，奋翊云梦陂。",
      "岂能效鹪鹩，回翔百里枝。",
      "子年正英妙，浩气凌云霓。",
      "雪案宿灯火，锦素澄玻瓈。",
      "射策君门去，和凝良子师。",
      "仰建公傅业，心印登庸奇。",
      "凉月千山皓，丹梧一叶垂。",
      "感此重悽悄，命驾俱西驰。"
    ]
  },
  {
    "id": "e647d10f134ee00834426078a8a691e9",
    "title": "小阁碧梧",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "悬岩深雨露，芳根足春讹。",
      "菶菶屯云雾，幽幽交茑萝。",
      "高挺峄阳干，秀发终南柯。",
      "夜月合清影，秋霭扬素波。",
      "圭璋启唐胤，琴瑟成楚歌。",
      "直宜寘廊庙，何当肆薪刍。",
      "旭日炯若木，苞凤翻灵窠。",
      "振羽一调节，天地旋融和。"
    ]
  },
  {
    "id": "e647d10f134ee0086557e6e2f46ea0c3",
    "title": "雪堂十二韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "万翠冻欲折，六霙连八垓。",
      "天葩舞奇皦，子夜凌风台。",
      "绕筵摛玉屑，战齿翻银杯。",
      "丰年兆三白，宛转封莓苔。",
      "羡君构寒洁，取象飞琼皑。",
      "纯素表心性，坚忍输松梅。",
      "立门多俊选，乘兴舟时来。",
      "红炉点霣化，银海光昭回。",
      "引鹤跨玄圃，披氅行天台。",
      "愿得四时雪，布地襄崔嵬。",
      "天地迥一色，原隰无污莱。",
      "矢作高堂主，瞻眺重徘徊。"
    ]
  },
  {
    "id": "e647d10f134ee00812ca421c72175cb3",
    "title": "紫霄社送友人十八韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "短短珊瑚枝，小小琼瑛砚。",
      "论心紫社坛，执卷梯云巘。",
      "东壁奎文呈，西屿风声剪。",
      "蘼芜山色连，杜若秋江浅。",
      "义重别良难，盟深语自显。",
      "君行白日暮，山色画图展。",
      "重载良纷纷，征车多幝幝。",
      "里巷算师徒，国邑升蕳藓。",
      "白首荷犁锄，皂夫习村犬。",
      "农归告公急，妻啼鬻镈钱。",
      "虺冯鞭不扬，黄鸟音何謇。",
      "嗟彼行路人，论事穷袒跣。",
      "秋雨不时至，平壤困蝘蜒。",
      "鸿飞远欲没，凤革希以毨。",
      "明王宝训图，清庙登瑚琏。",
      "植彼无告黎，挈此有常典。",
      "丈夫志匡世，何能终偃蹇。",
      "良会未有期，春华当自勉。"
    ]
  },
  {
    "id": "e647d10f134ee008b9d39e98aed117f8",
    "title": "石塘",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "石塘仰天造，彻底无渟污。",
      "昆仑引一线，冰壶注盆盂。",
      "昼转火龙辙，夜吞牛女墟。",
      "波涌雷雨作，云起蛟螭俱。",
      "沛然决江河，聊能跃寰区。"
    ]
  },
  {
    "id": "e647d10f134ee0086e644a50dd2b2d71",
    "title": "己酉入觐夜过鄱阳湖三十二韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "月黑鄱龙湖，无风不可渡。",
      "况复金飙鸣，搴帷逆浪溯。",
      "舟浅行箧单，不任波涛吼。",
      "乾坤荡欲浮，蛟蜃纷以抪。",
      "野霭蔽匡庐，玄云杂苍雾。",
      "彭泽隐无依，吴城渺难据。",
      "横烟浩淼茫，恶少潜招聚。",
      "万境灭行踪，百丈迷牵步。",
      "青岛无前期，黄湾宜早住。",
      "长年懒被嗔，晚宿畏逢怒。",
      "翱翔课海歌，黾勉不敢诉。",
      "长庚没已深，七宿横空溯。",
      "试险三十里，惊问生烦怖。",
      "天地一孤舟，进止浑无厝。",
      "击楫矢中流，必济勿疑顾。",
      "况复觐天颜，迟我惇成裕。",
      "戒徒罔复睡，束缚厚衣袽。",
      "望气备风妖，登楼理战具。",
      "桡挥六鹢翰，箭耀九龙鞲。",
      "旌转风忽条，星扬光乍露。",
      "帆高开水鸣，舟顺奔电赴。",
      "暖浪濯清蒲，晴洲俨芳杜。",
      "鞋岛已脱尘，妆台若流婺。",
      "五鼓下龙城，马当报晨寤。",
      "舟子贺同安，推窗慰鸥鹭。",
      "吏喜称再生，仆忻废朝哺。",
      "君子仗皇灵，况复修候度。",
      "海岳胥护持，忠信天所祚。",
      "居常即甚荣，遇变亦孔固。",
      "不被鬼神猜，宁令蝄蟓忤。",
      "所贵明达贤，抱正履夷素。",
      "珍重父母躯，无以河冰故。"
    ]
  },
  {
    "id": "e647d10f134ee00837e1f51ea9ea1b43",
    "title": "终慕图诗十四韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "先民垂大训，孝思当永言。",
      "叔世人心讹，此道犹歌传。",
      "君子崇令德，至性能独全。",
      "披图见君心，爱慕宜终天。",
      "恨不及禄养，涕泪挥松泉。",
      "趋庭失音问，入室怜杯棬。",
      "仲由列鼎悲，君心所同然。",
      "缅怀劬劳恩，废彼蓼莪篇。",
      "我昔闻大孝，所赖有后贤。",
      "厥考爰堂构，丹雘畴勤勌。",
      "羡君善继述，显扬光于前。",
      "奏绩被恩命，龙翰飞云笺。",
      "宰木发华滋，遂路生苍烟。",
      "锡类刑家邦，庶几慰百年。"
    ]
  },
  {
    "id": "e647d10f134ee008fb3b35c2b34d06f4",
    "title": "池轩壁上",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "谁开幽径窥鱼鸟，素椽掩映芙蓉沼。",
      "傍栏锦鲤镜中游，渡岸紫烟屏下绕。",
      "冷滟高涵翡翠明，清涟净濯琅玕岛。",
      "高人藻雪池沼中，芳心与水同纾皦。",
      "平以不流隐约多，静自无波冥会少。",
      "百年福泽付儿孙，两膊经纶归杖筱。",
      "激鱼炊黍会亲邻，开轩一醉都了了。",
      "醒来子夜月中天，水色山光长是晓。"
    ]
  },
  {
    "id": "e647d10f134ee008fcb3dfc16cdcb318",
    "title": "居所次韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "兀兀一室林石间，风埃不动天地闲。",
      "半起半卧白云榻，欲开不开朱明关。",
      "我来学居居未得，南辕北辙牵心颜。",
      "中原豺虎踉白日，边尘澒洞迷阴山。",
      "惟愿借馆蓬莱岛，凭仗玉帝分金丹。"
    ]
  },
  {
    "id": "e647d10f134ee008d9943fe12092c277",
    "title": "答友人惠茉莉花三十四韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "君称玉主开云扃，深潭水沃奇花精。",
      "短墙曲架就阴湿，长条翠叶舒光荣。",
      "苍竿引入秋千院，宝盆徙寘玻瓈屏。",
      "绿髭抱拥真珠粒，彩云盘转南箕星。",
      "虚心素性可比德，苾芬显朴朱纱棂。",
      "君剪冰蕤纳芳洁，身自携赠春风庭。",
      "登庭肆祝琼林彦，芳名直压兰蕙馨。",
      "白麻一束横彩袖，手擘惊示珠玕晶。",
      "数回散泻怪六出，隆寒雪碎阴山霙。",
      "一白已绝天下色，奇香四海无双清。",
      "临风嗅啮心肺腹，蒲插鬓绿云流形。",
      "伏枕可清庄子梦，烹茶预寘鸦山瓶。",
      "寒梅岂得专标韵，暗麝欲比非伦并。",
      "间关引载出西土，胡商飘舶何伶仃。",
      "汉唐赋客皆不遇，朔方索种无所营。",
      "恬风淑气到岭海，上品乍出先蜚声。",
      "西樵荒圃久不业，客帷得此连欢盈。",
      "怜家继酒助清赏，倒裳席地风詹楹。",
      "共君举杯向花语，花神为惜春林莺。",
      "红颜绿树能几何，单杯难与花为情。",
      "直是长醉花枝下，仰招康节呼刘伶。",
      "文章汗漫成何是，春花灼灼朝阳明。",
      "物生所贵在世用，仙芝灵草无显成。",
      "君是太华峰上莲，青干十丈干苍冥。",
      "醴泉甘露日浇沃，天孙王子挹琪瑛。",
      "虞衡冬夏不敢近，采摘岂与凡手撄。",
      "我生新甫与徂徕，十围千尺连山城。",
      "上团凤盖偃龙臂，下伏琥珀参霜苓。",
      "清庙明堂有兴建，当虔榱桷归蓬瀛。",
      "乃移莲峰奠南郭，人人仰止君子茎。",
      "礼箕道隐时未至，花开花落飘风生。",
      "酒尽为君赋长句，高歌且和篱鸠鸣。",
      "君酣别去堂室寂，撚花冲夜循溪行。"
    ]
  },
  {
    "id": "e647d10f134ee008203f77c0ab63b426",
    "title": "赠王减刑还京",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "棘垣竹梧春昼森，使君别去留清阴。",
      "祥云掩映坡山色，惠风披拂珠江浔。",
      "谩论叔世兴三辟，铎声不扬徵科亟。",
      "减刑归去言路开，黄麻诏减千万石。"
    ]
  },
  {
    "id": "e647d10f134ee00824e2612b5fd6b349",
    "title": "饮陈氏别墅走笔",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "芳池粼渌浮芙蓉，银丝脍鲤冰浆醲。",
      "枌榆落实披唇红，林森日薄阴交浓。",
      "良朋逸兴翻苍穹，共醉波面涟漪风。",
      "白相公侯可自封，阮郎误却悲途穷。",
      "富贵贫贱如飞蓬，时至风雨起虬龙。",
      "朱丝自直钟自洪，梅开岂堕桃李中。",
      "清歌且乐一樽仝，水明云净天流虹。"
    ]
  },
  {
    "id": "e647d10f134ee008fa425bf3c660f2e0",
    "title": "云洲草堂",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "青门云掩临江薮，莆阳福海徵黄耇。",
      "燕子排空厦屋重，龙孙破浪祥麟九。",
      "彤墀紫诰荡恩波，金花玉叶丛台斗。",
      "年年分至尽黄丰，洲人万户酣春酒。",
      "老翁晏坐澹忘机，长与江山供白首。",
      "彩楼珠箔春林昼，崇兰满渚轻云覆。",
      "波心日破金花摇，潭底星移缟衣走。",
      "观鱼偶湿朱槛裳，听莺误认青溪柳。",
      "等闲堤畔坐忘归，几船秋秫来郊薮。",
      "太平天子忆万年，五色祥光临户牖。"
    ]
  },
  {
    "id": "e647d10f134ee008455579dd6cdb59c8",
    "title": "燕山行乐图歌",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "燕山高士情于于，身骑赤马游天衢。",
      "歌童追逐繄五七，担头自俎青琅蔬。",
      "手裂松关开洞府，彩鸾白鹿群仙子。",
      "杯浮绿蚁带月吞，茗汲冰浆和露煮。",
      "人生百事须驱驰，采山钓海无絷羁。",
      "缁尘不点白纶帻，短藜自饱黄金芝。",
      "日高未起待僧唤，盥栉出门日将半。",
      "剪霞续赋句还工，拨雾寻花春是伴。",
      "休哉五季窦十郎，勋庸付儿身居康。",
      "大椿上拟八千岁，小酌时倒三百觞。",
      "梧台宝玉心未了，宋狂端冕终诒笑。",
      "贰师疲顿覆三军，勒石几能称汉诏。",
      "古来功利真梦酣，太行骋辔航风潭。",
      "但留底事在人世，暮陶烟谷朝云岩。",
      "嗟嗟燕山亦何有，白石青松两不朽。",
      "惟见高人日往还，苍颜白石长相守。"
    ]
  },
  {
    "id": "e647d10f134ee00800ad065b70a222d1",
    "title": "江浯溪别归祁门惜阴院三十四韵",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "浯溪道人洁且修，祁山未琢青环璆。手持道录湖海游，褒衣博带澄双眸。",
      "不说羲轩与文周，洙泗濓洛俱浮沤。阳明倡道跨东瓯，良知独致树旌斿。",
      "心性主张与动谋，知行齐举圣域优。南峻江门嘉会楼，心无忘助得千休。",
      "新泉正派江汉流，石城遥访横扁舟。今贤岂不古圣侔，道本一致无薰莸。",
      "要知博约浚源头，虞夏咨命垂鲁邹。请君祖述古尼丘，泰山沧海难比犹。",
      "鞭农驾昊凌千秋，汗颜哀定走嬴刘。何闻董葛到韩欧，宿病元从寡欲瘳。",
      "师心持志回万牛，照乘明珠肯暗投。君行把袂重绸缪，新都暇日辨龙虬。",
      "惜阴院宇清以幽，何年建此追前修。忧勤当是禹王俦，再来示我莫大猷。",
      "听调天鼓帝乐御玄洲，那数穷檐委巷弹箜篌。"
    ]
  },
  {
    "id": "e647d10f134ee0086f598d387bdf6e50",
    "title": "落木语",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "一叶初落万叶轻，苦被霜冽风不停。岁岁秋来尽如此，春光又发一番青。",
      "一番青，且莫矜。几能修干挺千载，一朝摧剥横冈陵。"
    ]
  },
  {
    "id": "e647d10f134ee008716f3140f180d9d4",
    "title": "归雁语",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "一雁南飞千雁随，洞庭洲外云梦陂。往年经宿庐花渚，今来尽长鹿角枝。",
      "鹿角枝，无定期。有时黄沙积海岛，看尔埋没水中坻。"
    ]
  },
  {
    "id": "e647d10f134ee008092ceec7149b1263",
    "title": "送友人游国学六首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "杳杳清江去鹢，娟娟白帝流霞。",
      "东壁文星炳曜，玉堂金马谁家。"
    ]
  },
  {
    "id": "e647d10f134ee008092ceec7f510cafe",
    "title": "送友人游国学六首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "月晓烟分六馆，天空寒入疏槐。",
      "青鸟影垂碧沼，绿芹香绕兰台。"
    ]
  },
  {
    "id": "e647d10f134ee008092ceec74ca8b45d",
    "title": "送友人游国学六首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "帷褰髦弁云从，笔落鱼龙角抵。",
      "金风午夜长号，东溟一浪千里。"
    ]
  },
  {
    "id": "e647d10f134ee008092ceec7687b989f",
    "title": "送友人游国学六首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "影环厢馆泉清，瑞满蓬莱天晓。",
      "夐夐彩凤楼高，隐隐青云梯峭。"
    ]
  },
  {
    "id": "e647d10f134ee008092ceec72c13194b",
    "title": "送友人游国学六首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "渟渟绿水黉宫，艳艳丹香玉宇。",
      "一肩凤阁论思，可是兔园册子。"
    ]
  },
  {
    "id": "e647d10f134ee008092ceec762852c24",
    "title": "送友人游国学六首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "淮济逶迤路邈，帐帷烨耀灯孤。",
      "台阁文章藻丽，月明人在冰壶。"
    ]
  },
  {
    "id": "e647d10f134ee008c13f89d55abb3be4",
    "title": "小景二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "石径云林幽静，翠岩碧嶂崔嵬。",
      "坐久谩寻花去，喜逢问讯人来。"
    ]
  },
  {
    "id": "e647d10f134ee008c13f89d554e128a1",
    "title": "小景二首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "高壑苍厓远道，轻烟绿树前村。",
      "缓步呼僮问讯，度林可是桃源。"
    ]
  },
  {
    "id": "e647d10f134ee00840a377d2ef5659a2",
    "title": "雪鸿池上送友人三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "山明林色平分，窗静花枝当午。",
      "无端落木萧疏，惊断连床风雨。"
    ]
  },
  {
    "id": "e647d10f134ee00840a377d291cb6258",
    "title": "雪鸿池上送友人三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "结义朋鸾树下，同文并蒂花前。",
      "半亩秋容湛璧，一囊林际横烟。"
    ]
  },
  {
    "id": "e647d10f134ee00840a377d289489ef4",
    "title": "雪鸿池上送友人三首",
    "authorName": "卢宁",
    "authorId": "e647d10f134ee0080c8ce551b132ecc1",
    "dynasty": "明",
    "content": [
      "江上风樯桂棹，城南雪案韦编。",
      "道阻望怜洄沂，亭孤坐怅清涟。"
    ]
  },
  {
    "id": "e647d10f134fa8a8807cdc014e4199ca",
    "title": "夜宿京口",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闸水听无声，沉沉铁瓮城。",
      "落帆先过坝，系榜得休程。",
      "地拥南徐壮，山连北固横。",
      "如何今夜月，还似故乡明。"
    ]
  },
  {
    "id": "e647d10f134fa8a8b2dceaf52a2fa340",
    "title": "闻角",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "银漏初传箭，长河已挂城。",
      "忽闻呜咽弄，总是别离情。",
      "独客惊秋尽，他乡自月明。",
      "灯花空有喜，对酒不成倾。"
    ]
  },
  {
    "id": "e647d10f134fa8a868c664f1df6043db",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "万古不改色，千寻翠黛饶。",
      "染空寒欲滴，映日暖还飘。",
      "窅窅猿啼暝，翩翩鹤去遥。",
      "望中天路近，飞佩入烟霄。"
    ]
  },
  {
    "id": "e647d10f134fa8a868c664f11adc30a6",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "南浦千年在，滕王歌舞休。",
      "江烟同漠漠，潭影共悠悠。",
      "不学化苍狗，长留伴白鸥。",
      "朝朝与暮暮，还送水东流。"
    ]
  },
  {
    "id": "e647d10f134fa8a868c664f1699d41c4",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "高士去已久，清风不可攀。",
      "惟留数株柳，长伴翠烟间。",
      "阴连芳草碧，色映古苔斑。",
      "尘榻无人扫，凫鹥自往还。"
    ]
  },
  {
    "id": "e647d10f134fa8a868c664f1bcffe506",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "湖上苏公圃，青青春雨余。",
      "何须抱瓮灌，自可带经锄。",
      "独客生涯足，故人音问疏。",
      "如何松径里，今日有来车。"
    ]
  },
  {
    "id": "e647d10f134fa8a868c664f17d1cc4b3",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "非铁亦非石，屹然方沼中。",
      "本因驱罔象，谩说是凫翁。",
      "鸡犬携家远，蓬莱有路通。",
      "千秋万岁后，八索着神功。"
    ]
  },
  {
    "id": "e647d10f134fa8a868c664f1ed36b452",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闻有古仙客，紫髯九尺躯。",
      "浴丹洪崖井，脱屣白玉壶。",
      "碧藓春阴合，寒泉夜月孤。",
      "不知千载后，还饮雪精无。"
    ]
  },
  {
    "id": "e647d10f134fa8a868c664f146ab7d3a",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "帝子何年去，城头高阁闲。",
      "秋风起南浦，夕照在西山。",
      "萧瑟青苹末，凄清红蓼间。",
      "酒阑歌舞散，吹送彩云还。"
    ]
  },
  {
    "id": "e647d10f134fa8a868c664f168c7848e",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "月出海东头，澄湖百顷秋。",
      "人家灯火静，渔艇钓丝收。",
      "云浸金波冷，星摇素练浮。",
      "徐亭与苏圃，清景复悠悠。"
    ]
  },
  {
    "id": "e647d10f134fa8a868c664f15271d64a",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "江平新水阔，月落澹烟横。",
      "沙上人初集，渡头天已明。",
      "青山开霁色，白鸟度春声。",
      "舟楫无风浪，何妨日送迎。"
    ]
  },
  {
    "id": "e647d10f134fa8a868c664f1847a9139",
    "title": "豫章十咏西山远翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "龙堆截复环，隐映夕阳间。",
      "落霞迷翠渚，霁雪对青山。",
      "津晚人争渡，林寒鸟独还。",
      "渔翁收网去，几个钓舟闲。"
    ]
  },
  {
    "id": "e647d10f134fa8a8dd628e8f02511fd3",
    "title": "夜坐",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "移席当修竹，开轩敞素屏。",
      "夜分人已静，风入酒微醒。",
      "促织悲清露，飞萤送落星。",
      "翛然绝尘想，何必念郊坰。"
    ]
  },
  {
    "id": "e647d10f134fa8a812418d6f7d72ed12",
    "title": "雨后",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "急雨洗炎蒸，空斋病骨醒。",
      "华星粲遥汉，明月瞰疏棂。",
      "客梦家千里，蛩声露一庭。",
      "短檠应可问，不用聚哀萤。"
    ]
  },
  {
    "id": "e647d10f134fa8a8503c6f89ed45f491",
    "title": "题画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闻道稽山好，千岩秀色分。",
      "树连秦望雨，帆入镜湖云。",
      "高卧留安石，能书忆右军。",
      "崇虚犹似昔，还可问鹅群。"
    ]
  },
  {
    "id": "e647d10f134fa8a8a5cd42c3bb4af46f",
    "title": "长垣谒蘧伯玉墓",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "卫昔多君子，斯人实我师。",
      "下车存笃敬，寡过在知非。",
      "荒陇一抔土，高情千载思。",
      "至今伯玉里，遗俗自熙熙。"
    ]
  },
  {
    "id": "e647d10f134fa8a86b906d5617bec8ca",
    "title": "监中夜宿",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋风洒竹枝，凉气入疏衣。",
      "鹤背月中冷，荧光雨后微。",
      "紫垣当讲席，玉漏隔彤闱。",
      "良夜清如许，思亲苦梦归。"
    ]
  },
  {
    "id": "e647d10f134fa8a8ce08510549effb14",
    "title": "对酒效乐天体三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "何处难忘酒，离人思故乡。",
      "青山随远道，白发在高堂。",
      "络纬庭前月，蒹葭野外霜。",
      "此时无一盏，归梦引愁长。"
    ]
  },
  {
    "id": "e647d10f134fa8a82ad783ce680156e2",
    "title": "题陈宗渊画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "瀑布落云端，松杉六月寒。",
      "携琴曾有约，涉涧不辞难。",
      "野水无人渡，青山独坐看。",
      "此中多逸兴，投老儗盘桓。"
    ]
  },
  {
    "id": "e647d10f134fa8a8cfe60de5fefe343c",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凤辇宸游日，祥云夹道红。",
      "香风传别殿，飞翠绕行宫。",
      "径转千岩合，波回一镜空。",
      "忽看鸾鹤起，声在半天中。"
    ]
  },
  {
    "id": "e647d10f134fa8a8cfe60de52000095a",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "涧道苍苔合，房栊绣户分。",
      "碧淙晴欲雨，锦石暖生云。",
      "嘉树千寻秀，灵蒲九节芬。",
      "广寒宫阙近，天语半空闻。"
    ]
  },
  {
    "id": "e647d10f134fa8a8cfe60de54ae515a7",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "山春风日丽，景物自多奇。",
      "露湿竹间草，泉侵松下岐。",
      "落红飘碎缬，空碧罥游丝。",
      "登览逢真境，都忘足力疲。"
    ]
  },
  {
    "id": "e647d10f134fa8a8cfe60de58fb326b3",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "古木藏幽洞，深林映好花。",
      "撷芳云欲动，涉涧路还赊。",
      "春色浮琼岛，晴光耀翠华。",
      "谁如玉堂客，八饼赐新茶。"
    ]
  },
  {
    "id": "e647d10f134fa8a8cfe60de52203a0df",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雨晴山色好，太液暖浮春。",
      "游鲤遥吹浪，飞花近着人。",
      "列筵深宠渥，载笔焕丝纶。",
      "愿继周南作，驺虞咏至仁。"
    ]
  },
  {
    "id": "e647d10f134fa8a8cfe60de5941283aa",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "阁道云为幄，仙山玉作台。",
      "更无凡迹到，只有异香来。",
      "柳拂金舆度，花迎宝扇开。",
      "太平多乐事，扈从得徘徊。"
    ]
  },
  {
    "id": "e647d10f134fa8a8cfe60de547a27d5f",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "小山多胜概，传敕更追游。",
      "碧霭浮空起，清风似水流。",
      "树笼香殿古，泉出画桥幽。",
      "何处闻天乐，琼林最上头。"
    ]
  },
  {
    "id": "e647d10f134fa8a8cfe60de588254e06",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "并立春风里，莺声远度篁。",
      "椀分金露碧，石载紫琼霜。",
      "灵籁生岩壑，流云出洞房。",
      "真成对图画，楼阁倚青苍。"
    ]
  },
  {
    "id": "e647d10f134fa8a8cfe60de5e731f2f7",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "玉梁凌汉远，朱榭入云高。",
      "曲水含苍雾，孤峰耸翠鳌。",
      "路回经月殿，赋就赐春醪。",
      "盛事千年遇，登临岂惮劳。"
    ]
  },
  {
    "id": "e647d10f134fa8a8cfe60de5fd6cdf08",
    "title": "次韵胡学士春日陪驾游万岁山十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "仗外香风起，飞花点绣罗。",
      "柳阴啼翠鸟，池曲泛苍鹅。",
      "归路烟霞迥，中天雨露多。",
      "晚来歌吹发，云际转纤阿。"
    ]
  },
  {
    "id": "e647d10f134fa8a811fa2356725b0061",
    "title": "清口驿",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "夜度清口驿，寥寥犬吠幽。",
      "人家散墟落，舟楫倚汀洲。",
      "薄雾浮空起，长河带月流。",
      "悲歌何处发，不觉动离愁。"
    ]
  },
  {
    "id": "e647d10f134fa8a82564149384b5f6dd",
    "title": "登沛县歌风台",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "玺绶归秦土，英雄泣楚垓。",
      "金汤千里固，社稷万年开。",
      "故老樽前舞，朔风天际来。",
      "高歌激云汉，终古有层台。"
    ]
  },
  {
    "id": "e647d10f134fa8a8c017bb158c40fe68",
    "title": "高唐道中",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "行李飞蓬外，乡心落日时。",
      "路遥怜马困，野旷觉车迟。",
      "碧草寒烟色，黄花夕露滋。",
      "千年盻子冢，独起后人思。"
    ]
  },
  {
    "id": "e647d10f134fa8a8877dec5d1d34565a",
    "title": "除夕",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "客里逢除夕，灯前苦忆家。",
      "不闻鸣爆竹，宁复颂椒花。",
      "鬓发非春事，风霜老岁华。",
      "一杯亲陇酒，涕泪隔天涯。"
    ]
  },
  {
    "id": "e647d10f134fa8a81a3c3ece8f5f8b6d",
    "title": "晚眺",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "束书辞蓟北，乘传过山东。",
      "帆送孤舟急，河流百折通。",
      "夕阳疏雨外，寒草澹烟中。",
      "无限诗人意，何劳觅画工。"
    ]
  },
  {
    "id": "e647d10f134fa8a84e09155f28d88d05",
    "title": "夜过吕梁",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "乱石奔流处，扁舟正急操。",
      "月斜滩影落，风劲鼓声高。",
      "客枕惊残梦，乡心悚怒涛。",
      "但令无险阻，来往不辞劳。"
    ]
  },
  {
    "id": "e647d10f134fa8a8254810138787b757",
    "title": "望诸君墓",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "高丘枕长坂，吊古起遐思。",
      "义感先王重，书存烈士悲。",
      "落花萦碧草，幽树语黄鹂。",
      "欲问当年事，卢沟有断碑。"
    ]
  },
  {
    "id": "e647d10f134fa8a81013e6d2e1fc1def",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "平生真浪迹，到处喜追游。",
      "美酒堪乘兴，清时不解愁。",
      "鹤鸣淮甸月，雁别蓟门秋。",
      "莫道关河晚，山阳更少留。"
    ]
  },
  {
    "id": "e647d10f134fa8a81013e6d261013c93",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "远乘青雀舫，近俯碧云宫。",
      "宿雾依林薄，清霜映月空。",
      "暖倾鹦鹉酒，寒怯舵楼风。",
      "心似长淮水，无时不向东。"
    ]
  },
  {
    "id": "e647d10f134fa8a81013e6d259b0db04",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "水落山留迹，潮回岸拥沙。",
      "望乡劳客梦，沽酒问人家。",
      "天阔苍鹰鸷，风高白雁斜。",
      "自惭才力薄，诗就敢云夸。"
    ]
  },
  {
    "id": "e647d10f134fa8a81013e6d290b8b628",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "鸣玉辞金阙，南来能几时。",
      "舟行人事减，水宿雁声悲。",
      "驿近催程速，诗成得句迟。",
      "匏樽有清醑，时复一中之。"
    ]
  },
  {
    "id": "e647d10f134fa8a81013e6d2ab2f7d31",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "憔悴缘多病，深怀少日强。",
      "俗情声利重，归思道途长。",
      "整佩趍鹓鹭，看裘敝鹔鹴。",
      "五云新满眼，独立向青苍。"
    ]
  },
  {
    "id": "e647d10f134fa8a81013e6d2296111c3",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "运际千年盛，恩承一棹归。",
      "不才孤世望，报国念身微。",
      "东去河流急，南来树影稀。",
      "休文多病后，不觉减腰围。"
    ]
  },
  {
    "id": "e647d10f134fa8a81013e6d22443d67f",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "承乏词林日，长趋玉陛间。",
      "湛恩沾雨露，归梦涉河关。",
      "水落鱼先蛰，霜寒雁未还。",
      "他乡逢故旧，相对一开颜。"
    ]
  },
  {
    "id": "e647d10f134fa8a81013e6d27858d1e4",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "路逐淮南去，人从蓟北回。",
      "青山看渐近，白鸟过还来。",
      "候吏依沙立，征帆背月开。",
      "谁家烟雾里，风笛弄清哀。"
    ]
  },
  {
    "id": "e647d10f134fa8a81013e6d24ce043b9",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "楚州英杰地，客路短长亭。",
      "河水奔流浊，淮山隔岸青。",
      "高歌惭白雪，行李隐华星。",
      "却喜耕农足，牛羊散满坰。"
    ]
  },
  {
    "id": "e647d10f134fa8a81013e6d29be1bf6f",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "河水自昆仑，奔流万派分。",
      "朝宗终到海，奉使旧寻源。",
      "极目此时意，闻歌何处村。",
      "渔人事网罟，骨肉老柴门。"
    ]
  },
  {
    "id": "e647d10f134fa8a81013e6d202205b59",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凄凄渔唱晚，历历雁声低。",
      "泽国遥通海，湖田半是泥。",
      "帆悬风正北，山迥日沉西。",
      "万里同烟火，无人事鼓鼙。"
    ]
  },
  {
    "id": "e647d10f134fa8a81013e6d24617fcbb",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "隐隐烟中树，泠泠石下泉。",
      "露筋当日事，遗庙后人传。",
      "节挺青云上，神留绿水边。",
      "往来空怅望，为尔辄凄然。"
    ]
  },
  {
    "id": "e647d10f134fa8a81013e6d2c2e70532",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "茅屋烟村里，渔人十数家。",
      "矶头鱼在笱，门外鹭翘沙。",
      "浊酒深浮蚁，扁舟小似瓜。",
      "不知江月落，和醉卧芦花。"
    ]
  },
  {
    "id": "e647d10f134fa8a81013e6d2acdb34ee",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "舟度淮南境，迢迢水接天。",
      "有怀鹓序入，不待雁书传。",
      "共载人如玉，相酬酒似泉。",
      "此时心一寸，飞坠五云边。"
    ]
  },
  {
    "id": "e647d10f134fa8a81013e6d292f3494a",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "黄叶凋疏后，沧波窅霭间。",
      "天寒鸿在渚，日落鸟归山。",
      "桂树知何处，仙翁去不还。",
      "丹砂如可问，宁复鬓丝斑。"
    ]
  },
  {
    "id": "e647d10f134fa8a81013e6d2b85f10d9",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "湖水渺无际，霜天雁叫群。",
      "画船都载酒，清兴浩凌云。",
      "风月渔樵得，烟波鸥鹭分。",
      "此中有幽趣，不许俗人闻。"
    ]
  },
  {
    "id": "e647d10f134fa8a81013e6d2b2576087",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "维扬江上路，冬日好风光。",
      "远树犹青幄，居人多画墙。",
      "醉忘身是客，坐忆玉为堂。",
      "望望蓬莱近，毋劳纵目长。"
    ]
  },
  {
    "id": "e647d10f134fa8a81013e6d226b3874c",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "共驾扁舟去，相传远客归。",
      "江云低度影，山月净流辉。",
      "且傍鸥群宿，应怜蟢子飞。",
      "金盘泻瑶露，取醉敌霜威。"
    ]
  },
  {
    "id": "e647d10f134fa8a81013e6d2107b7a08",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "正是车书会，何曾道路难。",
      "月涵江影静，风落叶声干。",
      "玉醑春容暖，青绫夜色寒。",
      "吴郎诗句好，俊逸许登坛。"
    ]
  },
  {
    "id": "e647d10f134fa8a81013e6d252f1654d",
    "title": "舟中杂咏用杜子美秦州诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "白发随年长，丹心益自知。",
      "超宗惭凤翮，子美念熊儿。",
      "蒲质堪多病，神楼乏上池。",
      "归来对樽酒，细看菊花枝。"
    ]
  },
  {
    "id": "e647d10f134fa8a8cf97317965b8bd5c",
    "title": "送王处敬赴交址佥事",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "拜命出朝端，重峨豸角冠。",
      "花骢万里去，霜鹗九秋抟。",
      "海雾连山湿，蛮云蓄雨寒。",
      "莫言风土异，须使远人安。"
    ]
  },
  {
    "id": "e647d10f134fa8a895f3ea1c3886685b",
    "title": "甲辰初度前一夕梦先妣制春衣俨奉二桃甚喜",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "三十失老亲，常逢梦里真。",
      "劬劳初度日，惭愧百年身。",
      "白苎春衣洁，红桃露颗新。",
      "恍然瑶岛上，相对喜津津。"
    ]
  },
  {
    "id": "e647d10f134fa8a895f3ea1c899ba1e6",
    "title": "甲辰初度前一夕梦先妣制春衣俨奉二桃甚喜",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "清夜梦慈闱，适临初度期。",
      "桃从瑶圃献，身逐彩云飞。",
      "无复慈乌哺，尚怜游子衣。",
      "平生爱少子，多病负春晖。"
    ]
  },
  {
    "id": "e647d10f134fa8a83d6340bcd411b6d5",
    "title": "赋归二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "谢病赋归休，官河几易舟。",
      "水平帆力缓，风细橹声柔。",
      "豹每藏山雾，狐犹念首丘。",
      "有怀疏傅达，不为子孙谋。"
    ]
  },
  {
    "id": "e647d10f134fa8a83d6340bceb98975d",
    "title": "赋归二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔日乘传去，今年乘传还。",
      "从教妻子笑，落得鬓毛斑。",
      "读易方知损，休官始得闲。",
      "有怀向平达，老去入名山。"
    ]
  },
  {
    "id": "e647d10f134fa8a8117509c2f02cab41",
    "title": "过南京三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "扈从身犹健，归来发已皤。",
      "山围形胜地，风涌大江波。",
      "昔侍金銮晏，今乘画舫过。",
      "孝陵松柏茂，云际郁嵯峨。"
    ]
  },
  {
    "id": "e647d10f134fa8a8117509c2c7f50c09",
    "title": "过南京三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "谬忝司成席，逡巡二十年。",
      "束书频北上，谢病独南还。",
      "一寸丹心在，千花紫诰鲜。",
      "长陵望益远，老泪落潸然。"
    ]
  },
  {
    "id": "e647d10f134fa8a8117509c2b47665a8",
    "title": "过南京三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "金水绕龙河，春风澹绿波。",
      "举头瞻日近，抚已受恩多。",
      "不负青山约，犹怀紫陌珂。",
      "龙盘与虎踞，卜世万年过。"
    ]
  },
  {
    "id": "e647d10f134fa8a8ac743752f8f7d336",
    "title": "次韵答吴司业",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "京国分携后，江湖岁月余。",
      "郑虔家少粟，玄晏架多书。",
      "为托金兰重，休嫌音问疏。",
      "茂陵秋色老，多病愧相如。"
    ]
  },
  {
    "id": "e647d10f134fa8a81663c810ba3cf69b",
    "title": "游白鹿洞诗三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "骑从金笳发，肩舆画戟开。",
      "路穿芳草径，山倚白云隈。",
      "秋色净如洗，晴岚翠作堆。",
      "昔贤遗教在，寻访洞中来。"
    ]
  },
  {
    "id": "e647d10f134fa8a81663c810f63cd023",
    "title": "游白鹿洞诗三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "路入匡山里，遥遥五老峰。",
      "缘崖披绿草，涉涧转苍松。",
      "野果经时落，岚烟积处浓。",
      "平生林壑兴，今日得从容。"
    ]
  },
  {
    "id": "e647d10f134fa8a81663c81029c2fe2f",
    "title": "游白鹿洞诗三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "访古求精舍，萦回石洞幽。",
      "何人今养鹿，有客昔骑牛。",
      "云谷千年境，风泉万壑秋。",
      "剪茆荐芳醑，胜友喜同游。"
    ]
  },
  {
    "id": "e647d10f134fa8a8b1403bf0d8a7eb5d",
    "title": "九月二十六日拜谒长陵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "盖世英雄主，恢弘事业多。",
      "南分交址郡，北控斡难河。",
      "玉帐銮舆远，神宫紫翠罗。",
      "小臣瞻拜处，有泪落山阿。"
    ]
  },
  {
    "id": "e647d10f134fa8a8ff571c1d526dfabe",
    "title": "过枞阳留题二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "画舫朝天去，经过访旧游。",
      "青山只如此，华发已堪羞。",
      "陶侃枞阳日，潘郎花县秋。",
      "儿童应不识，父老独能留。"
    ]
  },
  {
    "id": "e647d10f134fa8a8ff571c1d9b7a9979",
    "title": "过枞阳留题二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔忝桐乡令，曾鸣单父弦。",
      "重来新物色，不改旧山川。",
      "往事从人说，虚名愧我传。",
      "司农今已老，白首益萧然。"
    ]
  },
  {
    "id": "e647d10f134fa8a8e5f95e92b7ac3143",
    "title": "拜谒献陵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "学富千秋日，龙飞万国春。",
      "重华生浚哲，大业秉经纶。",
      "每切勤民志，深怀守位仁。",
      "老臣违执绋，抆泪向苍旻。"
    ]
  },
  {
    "id": "e647d10f134fa8a86ae43bf3ea5acde1",
    "title": "晓出昌平",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "晓出昌平县，含凄别二陵。",
      "清霜横塞草，旭日上云屏。",
      "野水冰花白，孤村雾气青。",
      "军都当直北，寒早树先零。"
    ]
  },
  {
    "id": "e647d10f134fa8a8d12ac3d596d55cf9",
    "title": "留寓通州",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "独坐转岑寂，他乡留未归。",
      "疾风声猎猎，寒日影辉辉。",
      "火冷炉烟歇，茶香酒力微。",
      "天时与人事，相值辄相违。"
    ]
  },
  {
    "id": "e647d10f134fa8a8dd560e9daadf8295",
    "title": "杨少傅士奇自京以诗惠酒肴随韵赋答",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "衰疾事朝谒，迟留不忍离。",
      "恩深明主眷，义重故人思。",
      "蚁酝分官瓮，羔肩侑客炊。",
      "金銮登宰辅，白首愧儒师。"
    ]
  },
  {
    "id": "e647d10f134fa8a865ead3741f125f39",
    "title": "黄少保用杨少傅韵亦以诗惠酒肴赋答",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "十载重相见，那堪又别离。",
      "空梁残月梦，春树暮云思。",
      "辄拜分甘惠，终非接淅炊。",
      "太原闵仲叔，口腹愧为师。"
    ]
  },
  {
    "id": "e647d10f134fa8a8cf5f86d93d891f99",
    "title": "立春后三日杨少傅勉仁惠节物赋答",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "瓦陇雪俱消，东风入户飘。",
      "河冰将解冻，野树不鸣条。",
      "胜里金花重，钗头彩燕娇。",
      "青山与绿水，相忆思迢迢。"
    ]
  },
  {
    "id": "e647d10f134fa8a823b45fcc6e4634a4",
    "title": "通州除日",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "衰病身先老，淹留岁又除。",
      "桃符循度索，竹叶渍屠苏。",
      "樽俎人情好，风霜客思孤。",
      "官河冰已解，传发儗旋舻。"
    ]
  },
  {
    "id": "e647d10f134fa8a8acc5196b835972fe",
    "title": "曾学士亦用杨少傅韵以诗惠肴面赋答二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老辞天上去，故旧叹分离。",
      "短述频烦和，残灯独系思。",
      "冰俟春来解，薪难雪后炊。",
      "白头孤世望，惭愧作人师。"
    ]
  },
  {
    "id": "e647d10f134fa8a8acc5196b86cbe299",
    "title": "曾学士亦用杨少傅韵以诗惠肴面赋答二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "张叔蒙恩泽，江淹赋别离。",
      "玉堂千里梦，丘首百年思。",
      "树对冰花结，甑非埃墨炊。",
      "养心惟寡欲，邹孟是吾师。"
    ]
  },
  {
    "id": "e647d10f134fa8a86b380bbe6e784b08",
    "title": "月夜",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "已是逢人少，那堪夜更幽。",
      "水光清不冻，月色冷如秋。",
      "未熟还家梦，旋登过驿舟。",
      "经由虽快意，老病却宜休。"
    ]
  },
  {
    "id": "e647d10f134fa8a8a0f0f9f53cbf0e8f",
    "title": "新安舟中望下邳见归雁鸳鸯",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一棹随流水，孤城望下邳。",
      "沙寒残雪在，山远夕阳迟。",
      "鸿雁知时节，鸳鸯不别离。",
      "老夫行已久，计日定归期。"
    ]
  },
  {
    "id": "e647d10f134fa8a863b206dc8de28131",
    "title": "夜过小孤",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一柱中天起，扁舟双橹鸣。",
      "月笼山影静，风帖浪纹平。",
      "荡漾星河动，凄迷烟雾横。",
      "更阑过彭泽，问驿是龙城。"
    ]
  },
  {
    "id": "e647d10f134fa8a82a8ac80bc7c871d4",
    "title": "雨中发彭泽驿",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "江平风不起，一棹溯中流。",
      "坐对桃花雨，行逢杜若洲。",
      "老方知静乐，病岂为身谋。",
      "不见陶元亮，闲情付狎鸥。"
    ]
  },
  {
    "id": "e647d10f134fa8a8c12c83ac0e96438f",
    "title": "幽栖",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "避喧南郭外，地僻称幽栖。",
      "树色参天起，花枝入户低。",
      "风云时变化，陇亩自东西。",
      "邻曲经过少，阴阴竹覆堤。"
    ]
  },
  {
    "id": "e647d10f134fa8a80c6063c18351315c",
    "title": "正月五日食新",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老病安田里，偏于药裹亲。",
      "昔年愁不腊，今日喜尝新。",
      "止酒同元亮，躬耕愧子真。",
      "农书占岁稔，荠菜见初春。"
    ]
  },
  {
    "id": "e647d10f134fa8a80b7138f659bcf8ec",
    "title": "江上二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "归到西江上，扁舟若泛槎。",
      "青青香附草，的的野棠花。",
      "断岸几千尺，孤村三两家。",
      "水生鱼正美，饱饭试新茶。"
    ]
  },
  {
    "id": "e647d10f134fa8a80b7138f6a5706dd2",
    "title": "江上二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "解缆雨初晴，觉来闻鸟鸣。",
      "江云飞不断，岸草没还生。",
      "欲向洪崖住，谁同洛社盟。",
      "独怜鸥泛泛，相对两忘情。"
    ]
  },
  {
    "id": "e647d10f134fa8a8cf995ed444974b6d",
    "title": "暮春口号五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "村村农事急，好雨不愆期。",
      "蚕起桑初长，莺啼花已稀。",
      "梦中随物化，诗里送春归。",
      "寡欲无荣辱，忘言绝是非。"
    ]
  },
  {
    "id": "e647d10f134fa8a8cf995ed4e224ecf4",
    "title": "暮春口号五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "乡人皆力作，稼穑愿年丰。",
      "野水日无际，浮云时复空。",
      "谁能拜床下，我独恋丘中。",
      "花间蜂与蝶，各自领春风。"
    ]
  },
  {
    "id": "e647d10f134fa8a8cf995ed48cace179",
    "title": "暮春口号五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "临镜理衰鬓，萧疏雪一簪。",
      "加餐惟粝饭，策杖散幽襟。",
      "蔼蔼花垂榭，森森笋出林。",
      "物生各成性，人事苦经心。"
    ]
  },
  {
    "id": "e647d10f134fa8a8cf995ed4f7d3c738",
    "title": "暮春口号五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雨霁晓风清，春鸠几处鸣。",
      "落花粘屐齿，飞絮拂檐楹。",
      "徐孺湖边宅，庞公陇上耕。",
      "吾犹逐人事，时复有逢迎。"
    ]
  },
  {
    "id": "e647d10f134fa8a8cf995ed4fff2ad4d",
    "title": "暮春口号五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "安得名山去，追寻向子平。",
      "烟霞无俗迹，林壑遂幽情。",
      "大药终难就，衰颜或可更。",
      "长镵与短褐，采药过余生。"
    ]
  },
  {
    "id": "e647d10f134fa8a8b869fc1f152b178d",
    "title": "元夕忆旧",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "云澹月朦胧，人喧古庙中。",
      "山林无故旧，灯火聚儿童。",
      "宫阙鳌峰起，星河凤辇通。",
      "奉陪思宿昔，锡宴万民同。"
    ]
  },
  {
    "id": "e647d10f134fa8a81b900387415adb29",
    "title": "春兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "门外草萋萋，东西路欲迷。",
      "莺捎穿树蝶，燕拾落花泥。",
      "深翠笼长薄，流云度碧溪。",
      "独携筇竹杖，不觉过桥西。"
    ]
  },
  {
    "id": "e647d10f134fa8a81b900387ba5ce87b",
    "title": "春兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "墟里人烟少，茆茨八九家。",
      "杜鹃啼夜月，鸂𪄠下晴沙。",
      "江海空遗梦，园林半落花。",
      "病来长废饮，对客只烹茶。"
    ]
  },
  {
    "id": "e647d10f134fa8a81b900387d09e1d15",
    "title": "春兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "带雨教移树，分畦学种蔬。",
      "汉阴劳灌溉，栗里费耕锄。",
      "看竹时呼鹤，临渊不羡鱼。",
      "芭蕉舒绿扇，高映碧窗虚。"
    ]
  },
  {
    "id": "e647d10f134fa8a81b900387b8d15d21",
    "title": "春兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "地僻幽栖处，有时闻马嘶。",
      "每劳京国使，常过杜陵溪。",
      "径转苍苔滑，门临绿树齐。",
      "相看忘野逸，旋复惜分携。"
    ]
  },
  {
    "id": "e647d10f134fa8a88ce10f082d6a1a4a",
    "title": "春雨述怀",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老疾交游少，幽栖童仆亲。",
      "社前犹似腊，雨里不知春。",
      "浅薄虚乡论，萧条愧国宾。",
      "诗书空满架，问字竟何人。"
    ]
  },
  {
    "id": "e647d10f134fa8a81852047253adc9ba",
    "title": "池馆二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "池馆寂无尘，翛然物外身。",
      "已知生是幻，一任老随人。",
      "暑去园林净，秋来月露新。",
      "平生耽逸趣，始得遂吾真。"
    ]
  },
  {
    "id": "e647d10f134fa8a81852047206a767d7",
    "title": "池馆二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "池馆寂无喧，清风水竹村。",
      "牛羊闲遍野，鸟雀动成群。",
      "碧树初黄叶，青山半白云。",
      "悠然墟里外，秋色净衡门。"
    ]
  },
  {
    "id": "e647d10f134fa8a8695131ac08a8f1f5",
    "title": "寄于御史谦",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一别又三年，长怀按部贤。",
      "绣衣还阙下，黄发泣江边。",
      "行李惟霜简，清风满画船。",
      "老夫前太史，彤管记遗编。"
    ]
  },
  {
    "id": "e647d10f134fa8a8b3e677904ae0167d",
    "title": "久雨喜晴明日立夏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一月厌雨声，忽逢今日晴。",
      "春从花上去，风过竹间清。",
      "睡美新茶熟，身闲野服轻。",
      "近来多坦率，客至倦逢迎。"
    ]
  },
  {
    "id": "e647d10f134fa8a81f83bc8829351476",
    "title": "雨夕偶书",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "碧树西风动，虚堂暑气收。",
      "砧声孤枕雨，蛩响一庭秋。",
      "挂席江湖远，忘言简册休。",
      "丰年多乐事，击壤遍林丘。"
    ]
  },
  {
    "id": "e647d10f134fa8a8397fd76ad56856a1",
    "title": "秋兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "郭外烟尘净，林间风日清。",
      "罢琴看鹤舞，倚杖听蝉鸣。",
      "稍得园池趣，已忘儿女情。",
      "玉堂遗旧梦，白发送余生。"
    ]
  },
  {
    "id": "e647d10f134fa8a8397fd76a45413646",
    "title": "秋兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "数日新秋雨，蒙茏竹树交。",
      "世缘虽未了，尘事已全抛。",
      "黄叶随风下，清砧带月敲。",
      "何时同李白，五老结云巢。"
    ]
  },
  {
    "id": "e647d10f134fa8a8397fd76a3b69f0a6",
    "title": "秋兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "西风吹雨过，江郭迥清幽。",
      "不叹交游少，喜闻禾稼收。",
      "暗蛩莎草暮，残蝶豆花秋。",
      "野服心如水，萧条老一丘。"
    ]
  },
  {
    "id": "e647d10f134fa8a8397fd76a1e92cb88",
    "title": "秋兴四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "水天同一碧，秋色净江山。",
      "归燕翩翩急，浮鸥个个闲。",
      "虚怀游物外，随分在人间。",
      "却笑楼船客，如何去不还。"
    ]
  },
  {
    "id": "e647d10f134fa8a8de5ee503062a9422",
    "title": "春日村居四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "春兴浑无赖，诗篇亦漫吟。",
      "老来安散逸，年少忆登临。",
      "碧草萋萋发，浮云忽忽阴。",
      "洪崖好山水，怅望隔幽寻。"
    ]
  },
  {
    "id": "e647d10f134fa8a8de5ee503147037a0",
    "title": "春日村居四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "今年六十八，白发奈渠何。",
      "风雨连朝夕，烟霞深薜萝。",
      "交游天上远，人事眼前多。",
      "清江与碧嶂，欲往竟蹉跎。"
    ]
  },
  {
    "id": "e647d10f134fa8a8de5ee5035c0d7509",
    "title": "春日村居四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "浩浩东风起，微茫晓日寒。",
      "老翁鸠社米，稚子送春盘。",
      "齿痛常妨饮，花开竟懒看。",
      "儿孙日一至，聊复慰衰残。"
    ]
  },
  {
    "id": "e647d10f134fa8a8de5ee503b5d9aa31",
    "title": "春日村居四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "鸟鸣时雨霁，微物亦欣然。",
      "江山空有待，物色为谁妍。",
      "傍树安鱼钓，开窗理蠹编。",
      "已谙萧散趣，不必更求田。"
    ]
  },
  {
    "id": "e647d10f134fa8a8afec1755e42d6382",
    "title": "独吟二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "幽怀每不惬，何处可登临。",
      "芳甸隔春雨，浮云留夕阴。",
      "山林安石兴，江海子牟心。",
      "此意同谁语，沉绵只独吟。"
    ]
  },
  {
    "id": "e647d10f134fa8a8afec1755d1e93011",
    "title": "独吟二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "樗栎材虚拱，桑榆景已残。",
      "天涯春色远，窗下雨声寒。",
      "独自空玄守，何人问字难。",
      "蔷薇花又发，却笑酒杯干。"
    ]
  },
  {
    "id": "e647d10f134fa8a8ee1152de745675d3",
    "title": "江村早秋露坐即事",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "翳翳景将入，凉风生夕襟。",
      "暗蛩连野径，惊鹊绕疏林。",
      "已与交游息，都无俗事侵。",
      "杜陵空老大，短发不胜簪。"
    ]
  },
  {
    "id": "e647d10f134fa8a8ee1152de8a734ae2",
    "title": "江村早秋露坐即事",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "林梢纤月白，江上晚风清。",
      "禾黍千家聚，梧桐一叶惊。",
      "银河垂绿野，瑶露泻金茎。",
      "宋玉虽能赋，都无少日情。"
    ]
  },
  {
    "id": "e647d10f134fa8a89b990cf6a438933b",
    "title": "惊蛰夜大风雪落惊寝",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "急霰洒窗纸，飙风翻竹枝。",
      "划然衾觉冷，正是梦醒时。",
      "晓起瓦皆白，春回花不知。",
      "老来肌骨瘦，无那被寒欺。"
    ]
  },
  {
    "id": "e647d10f134fa8a84d977caffe3e89e4",
    "title": "有秋二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "颓龄淹困疾，却喜见丰年。",
      "露积村村获，官租迭迭蠲。",
      "牛羊连下泽，雁鹜际平川。",
      "本自无桴鼓，幽居且熟眠。"
    ]
  },
  {
    "id": "e647d10f134fa8a84d977caf4472b87f",
    "title": "有秋二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "太平本无象，有象在田畴。",
      "禾黍闻皆熟，鸡豚散不收。",
      "池塘梧叶雨，篱落豆花秋。",
      "乐岁人欢聚，熙然不外求。"
    ]
  },
  {
    "id": "e647d10f134fa8a831e5cbdc7fc1ffc4",
    "title": "题包希鲁祖母送学延望图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "髫龀怜儿幼，诗书仰母慈。",
      "过桥分野色，极目送春晖。",
      "座右陈情表，窗前故杼机。",
      "试看图画里，泪落老莱衣。"
    ]
  },
  {
    "id": "e647d10f134fa8a832213df2ae43e17a",
    "title": "癸丑元日试笔",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "倏忽惊年换，衰颓喜见春。",
      "逢迎吾已老，经过客来频。",
      "雪压尘氛净，花含雨露新。",
      "却思供奉日，恩礼倍精神。"
    ]
  },
  {
    "id": "e647d10f134fa8a832213df2af4cdbee",
    "title": "癸丑元日试笔",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "颓龄跻七十，世谓古来稀。",
      "礼俗多从简，尘劳久息机。",
      "春前云黯澹，雪后雨霏微。",
      "却忆少年日，看人扶醉归。"
    ]
  },
  {
    "id": "e647d10f134fa8a8fcb9c089f5a386d4",
    "title": "池上纳凉",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "徂夏暑方盛，已闻寒蝉鸣。",
      "风摇水花碧，日落林影清。",
      "虚怀散烦郁，独坐念平生。",
      "入夜群动息，池塘惟月明。"
    ]
  },
  {
    "id": "e647d10f134fa8a86e6a320e51aeaa1b",
    "title": "人日从驾幸南郊梁赞善以诗柬寄因和之",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "紫陌鸡鸣远报晨，百官朝罢出枫宸。",
      "龙旗夹道先传警，凤辇行春不动尘。",
      "礼乐幸逢全盛日，耕桑俱是太平人。",
      "千门万户东风暖，胜里金花剪彩新。"
    ]
  },
  {
    "id": "e647d10f134fa8a887724d12f26bdd35",
    "title": "二月一日早朝",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "曈昽初日曙光遥，钟鼓声传下九霄。",
      "万国衣冠趋象魏，两阶干戚奏箾韶。",
      "天清华盖云中见，风细垆烟仗外飘。",
      "朝出金门还北望，钟山苍翠正岧峣。"
    ]
  },
  {
    "id": "e647d10f134fa8a8dbac7187a942350e",
    "title": "秘阁书事简同志",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秘阁清严接观台，九重佳气护蓬莱。",
      "宫墙树近莺声度，金水芹香燕子来。",
      "行傍朱阑吟细雨，坐分瑶席绝浮埃。",
      "太平无事多休暇，忝列词林愧不才。"
    ]
  },
  {
    "id": "e647d10f134fa8a89b16d34285111f5f",
    "title": "华盖殿读卷放进士榜",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "御前读卷重抡材，香动红云宝扇开。",
      "银烛光深传刻漏，玉阶班列总琼瑰。",
      "深惭染翰依宸极，况复承恩接上台。",
      "阙下两行陈法乐，遥迎金榜自天来。"
    ]
  },
  {
    "id": "e647d10f134fa8a80244025963f781a7",
    "title": "元夕侍宴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "风清华月丽晴空，湛露筵开圣泽浓。",
      "灯火遥连丹阙外，萧韶只在彩云中。",
      "九重瑞霭浮金雀，万树银花粲玉虹。",
      "光禄传宣催进酒，乌纱都映醉颜红。"
    ]
  },
  {
    "id": "e647d10f134fa8a89b7c09e3da461d6b",
    "title": "阅子棨行卷",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "扈驾从容上北京，东风千里马蹄轻。",
      "行宫日暖花争发，御路尘清草正生。",
      "乌帽趋朝晨载笔，红旗分队晚催营。",
      "历观卷里多佳制，端有才华压长卿。"
    ]
  },
  {
    "id": "e647d10f134fa8a8f8f8844c59be06ee",
    "title": "禁中对雪次韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昼漏沉沉禁苑清，苑中飞雪入帘轻。",
      "天低玉树连双阙，风送琼花下五城。",
      "紫雁声惊寒信早，白鹅影落冻云平。",
      "晚来同出金门道，光映西山眼倍明。"
    ]
  },
  {
    "id": "e647d10f134fa8a8194b9118ddd46886",
    "title": "六月十日迎诏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "天书遥降自胪句，五色云随使者车。",
      "袅袅鸡竿悬象魏，亭亭凤盖簇龙舆。",
      "黄沙部落提封远，紫塞氛埃汛扫余。",
      "早晚王师归振旅，千官仗外拥琼琚。"
    ]
  },
  {
    "id": "e647d10f134fa8a85b0b2868cd7885e3",
    "title": "朝回喜雪即事",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "阙下朝回散锦鞯，窗前独坐拥吟毡。",
      "一垆松火春生席，万点璚花雪满天。",
      "腊蚁泛瓯倾绿醑，香狸载俎割红鲜。",
      "微才碌碌嗟无补，饱食徒令愧俸钱。"
    ]
  },
  {
    "id": "e647d10f134fa8a8001d086267fc1afc",
    "title": "次韵仲熙侍讲元夕侍宴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "黄伞高张宝扇开，教坊初进鼓如雷。",
      "星移珠斗云中下，鳌戴仙山海上来。",
      "欢宴稀闻传夕漏，游观总喜到春台。",
      "侍臣独有金闺彦，即席裁诗不待催。"
    ]
  },
  {
    "id": "e647d10f134fa8a8001d08620192a2e1",
    "title": "次韵仲熙侍讲元夕侍宴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "驰道金舆驾六龙，鸣銮遥下五云中。",
      "呈来彩队香飘席，听彻清歌月转空。",
      "树拥蓬莱浮暖翠，花含火齐照春红。",
      "圣恩浩荡深如海，岁岁年年乐未穷。"
    ]
  },
  {
    "id": "e647d10f134fa8a8b9b5356d8274eb5e",
    "title": "和胡学士扈从猎阳山",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "晓随万乘出城东，列校分屯部伍同。",
      "云里六龙移彩仗，风前一雁落彤弓。",
      "露凝松柏垂垂白，日映旌旗猎猎红。",
      "遥见下绥传令发，将军飞骑总英雄。"
    ]
  },
  {
    "id": "e647d10f134fa8a8c5d6ad7e18763514",
    "title": "九日登高赐宴应制",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "玉帐无尘辇路清，山开图画壮神京。",
      "黄花浥露迎丹仗，锦树笼霞映彩旌。",
      "万里关河秋色净，中天銮辂日华明。",
      "时巡幸际丰年乐，锡宴高冈荷圣情。"
    ]
  },
  {
    "id": "e647d10f134fa8a8c5bab8483cca831e",
    "title": "和胡学士扈从再猎武冈",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "武冈苍翠郁岧峣，日上千林曙色遥。",
      "驰道鸣銮闻涧谷，期门立表近云霄。",
      "角弓飞镝寒偏劲，猎火依山晚更烧。",
      "万骑前头笳鼓发，长歌吉日喜联镳。"
    ]
  },
  {
    "id": "e647d10f134fa8a8c5bab848a9f4a404",
    "title": "和胡学士扈从再猎武冈",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "霜清辇路净无尘，甘露凝珠万树春。",
      "旷野飞鹰腾猎骑，行宫举㧘锡词臣。",
      "仲冬大阅昭时典，此日三驱仰帝仁。",
      "莫道角端曾应瑞，中山今已见麒麟。"
    ]
  },
  {
    "id": "e647d10f134fa8a81dc775625bf709b8",
    "title": "沧江夜泊",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "霜清石出见波痕，岁晚江湖日易曛。",
      "云气压空寒欲堕，滩声到枕静偏闻。",
      "一汀烟雨鱼吹浪，千里蒹葭雁叫群。",
      "不有故人相慰藉，他乡愁绝更销魂。"
    ]
  },
  {
    "id": "e647d10f134fa8a81c44d31344deec4c",
    "title": "端午东内击鞠射柳应制击鞠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "銮舆亲御日华东，令节凉生苑树风。",
      "列彩分明人似玉，流珠飞鞚马如龙。",
      "欢呼共赞超腾疾，挥霍争看变化工。",
      "合乐开筵歌在镐，葱葱佳气五云中。"
    ]
  },
  {
    "id": "e647d10f134fa8a81c44d313ef74860f",
    "title": "端午东内击鞠射柳应制击鞠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "青丝为鞚锦为鞯，万骑腾骧过御筵。",
      "花映乌纱簪彩胜，箭飞金镝发鸣弦。",
      "插青矗矗分行远，剪白欣欣得意先。",
      "宫锦赐来覃沛泽，嵩呼声彻九重天。"
    ]
  },
  {
    "id": "e647d10f134fa8a828ebc7495c90dec0",
    "title": "坡南草堂",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "草堂新筑海东头，占得坡南景物幽。",
      "桑叶遮门春雨暗，豆花垂径夕阳秋。",
      "角巾醉后骑黄犊，拄杖闲来看白鸥。",
      "却忆昔年游览处，芙蓉两岸照行舟。"
    ]
  },
  {
    "id": "e647d10f134fa8a88555390c9ac8192e",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雄关积翠倚岧峣，碧树经霜叶未凋。",
      "万里风烟通紫塞，四时云雾近青霄。",
      "层城窅霭山连雉，绝涧霏微石作桥。",
      "南北车书今混一，行人来往岂辞遥。"
    ]
  },
  {
    "id": "e647d10f134fa8a88555390cd82e2f18",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "山前树底碧迢迢，试问源头出处遥。",
      "斜落石梁疑饮涧，远趋沧海欲吞潮。",
      "声从夜雨添来急，影逐晚风吹不消。",
      "太液池边春似锦，绿波长带翠烟飘。"
    ]
  },
  {
    "id": "e647d10f134fa8a88555390cde79a377",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "画桥凫雁动春声，波散寒烟日正晴。",
      "游鲤暖依芳藻出，飞花时拂绿漪轻。",
      "好同荣水浮龙马，不比昆明隐石鲸。",
      "几度天瓢分泻出，甘霖到处济苍生。"
    ]
  },
  {
    "id": "e647d10f134fa8a88555390caaa5a007",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "万岁山高玉作台，卿云垂彩画图开。",
      "九重天上从龙起，太液池头伴鹤回。",
      "松静晚烟同缥缈，花深晴影共徘徊。",
      "何须更说蓬莱境，不是飞仙不看来。"
    ]
  },
  {
    "id": "e647d10f134fa8a88555390cc8aedcc0",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "都门烟树蔼青葱，树底人家处处同。",
      "远近楼台空翠里，往来车马绿阴中。",
      "晓寒花影留残月，日暖莺声度好风。",
      "蓟北从来佳丽地，相逢陌上莫匆匆。"
    ]
  },
  {
    "id": "e647d10f134fa8a88555390c41e59522",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雪霁西山玉作屏，琼林瑶树晓光凝。",
      "清风晴洒千岩雨，碧涧春融万壑冰。",
      "策杖此时宜蜡屐，斸苓何处有篝灯。",
      "从来北土多才杰，不独山阴兴可乘。"
    ]
  },
  {
    "id": "e647d10f134fa8a88555390c41a79513",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "半轮斜月隐青山，山色微茫马上看。",
      "水际石梁云影淡，沙中茆屋夜灯残。",
      "鸡声唱晓星将落，雀羽翻林露正寒。",
      "举首神京东望近，天边红日上金盘。"
    ]
  },
  {
    "id": "e647d10f134fa8a88555390c7db8f722",
    "title": "北京八咏居庸迭翠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "独上高台斜日红，遥天极目思无穷。",
      "迢迢关塞微茫外，簇簇山河锦绣中。",
      "鸿雁数声催暝色，牛羊几处散秋风。",
      "黄金销尽人何在，青史传来事不空。"
    ]
  },
  {
    "id": "e647d10f134fa8a8071c91396e67dc76",
    "title": "重过卢沟简夏尚书",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凌空高起玉梁横，万古桑干水自清。",
      "文轨会同当盛世，山河表里壮神京。",
      "几株细柳藏莺啭，一路飞花送马行。",
      "今日重来迎鹤驾，春风陌上接珂声。"
    ]
  },
  {
    "id": "e647d10f134fa8a849ea3ccd0dd0a41a",
    "title": "次韵胡学士内阁新成四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "玉堂新辟禁垣西，苑树阴阴秀色齐。",
      "观阙日长宫漏静，蓬莱天近彩云低。",
      "编摩十载紬金匮，出入常时候土圭。",
      "粉署清幽花影转，娇莺自在向人啼。"
    ]
  },
  {
    "id": "e647d10f134fa8a849ea3ccd8b2d4b50",
    "title": "次韵胡学士内阁新成四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "叨陪侍从已多年，人羡儒绅胜列仙。",
      "晓对红云生翠岛，晚分甘露出琼筵。",
      "内臣捧进双龙匣，学士书成五凤笺。",
      "金殿玉楼天咫尺，御香长有好风传。"
    ]
  },
  {
    "id": "e647d10f134fa8a849ea3ccd07a5a341",
    "title": "次韵胡学士内阁新成四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雍雍花底度和銮，视草堂深日转阑。",
      "内侍传宣闻独召，大官供馔许同餐。",
      "立朝风裁当时见，名世文章自古难。",
      "地位清高谁得似，金盘玉露照人寒。"
    ]
  },
  {
    "id": "e647d10f134fa8a849ea3ccd7be5d536",
    "title": "次韵胡学士内阁新成四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "宫树无风昼影沉，阶前雨过碧苔阴。",
      "闲看粉蝶来新署，静听玄蝉噪远林。",
      "抚已自惭才力薄，瞻天共荷宠恩深。",
      "兰台盛典千年事，老去惟勤一寸心。"
    ]
  },
  {
    "id": "e647d10f134fa8a8503c6f89a391b331",
    "title": "题画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "谁结茆亭倚涧阴，琅玕瑶草碧森森。",
      "白云影里青山郭，黄卷声中绿树林。",
      "晴雨半空飞瀑布，春风五叶长人参。",
      "故园亦似图中景，老去看图思转深。"
    ]
  },
  {
    "id": "e647d10f134fa8a81619d4dbd2aee2ff",
    "title": "孔士祥挽诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "世家自古高东鲁，道德流传福泽深。",
      "扶老日携楷木杖，观书时傍杏坛阴。",
      "沂南别墅花如雨，阙下孤儿泪满襟。",
      "相见昔曾交一臂，临风那忍寄哀吟。"
    ]
  },
  {
    "id": "e647d10f134fa8a8f3fbb9dfd6a89a02",
    "title": "过德州寄胡杨金三学士",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "霏微凉露洒征衣，辇路风清旭日辉。",
      "玉帐横秋金气肃，红旗拂曙彩云飞。",
      "看山立马应频赋，载笔随銮每后归。",
      "愧我舟行催传发，临流相忆思依依。"
    ]
  },
  {
    "id": "e647d10f134fa8a8594ad9c6d29a1f65",
    "title": "病起独坐",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "湿云晚收天宇空，露坐两鬓如飞蓬。",
      "蜘蛛仰面弄明月，络纬鼓翼吟秋风。",
      "但看节序随流水，不觉形容成老翁。",
      "养生幸得少人事，何必绝粒超鸿蒙。"
    ]
  },
  {
    "id": "e647d10f134fa8a8eecf598883ba0cae",
    "title": "送吕尚书归省",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "尚书车骑动如云，特拜天恩出紫宸。",
      "华发远迎诸父老，高堂归觐太夫人。",
      "锦鳞脍缕银丝细，黄菊杯香绿酒新。",
      "想得到家称寿日，章章忠孝表西秦。"
    ]
  },
  {
    "id": "e647d10f134fa8a886d22518c7d98314",
    "title": "方尚书送樱桃用杜少陵诗韵",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "蓟北樱桃五月红，尚书分送出筠笼。",
      "霜刀剪处骊珠落，冰盌盛来火齐同。",
      "不随酒晕潮丹颊，却有神光入绛宫。",
      "独坐槐阴清晚渴，一时诗兴动飞蓬。"
    ]
  },
  {
    "id": "e647d10f134fa8a8e2215d758fa2ca29",
    "title": "云巢",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一片闲云卷复舒，高人揽取结巢居。",
      "朝含雨气松楸润，夕扬山光枕席虚。",
      "刘伶短锸醉空荷，陶令挽歌生自书。",
      "万物芸芸终有复，百年宰木谩欷歔。"
    ]
  },
  {
    "id": "e647d10f134fa8a89a9b24a8770c00f3",
    "title": "题赵尚书奉使安南卷",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔承丹诏赴交州，使节煌煌壮远游。",
      "岂假橐金传后胤，直标铜柱继前修。",
      "山连勾漏蛮云湿，日上龙编瘴雾收。",
      "南土即今皆郡县，尚书所历着嘉猷。"
    ]
  },
  {
    "id": "e647d10f134fa8a8e659905e0d576126",
    "title": "胡学士卧病赋简二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "怜君卧病已兼旬，独坐那堪忆故人。",
      "一代文章公论在，百年交谊白头新。",
      "窗前几度抛书倦，室内惟闻煮药频。",
      "人事却来须自爱，圣恩深厚日咨询。"
    ]
  },
  {
    "id": "e647d10f134fa8a8e659905eb6590400",
    "title": "胡学士卧病赋简二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "人生转眼过青春，老至偏于药裹亲。",
      "诗就卷中题句懒，客来窗下煮茶新。",
      "清斋已觉销尘累，习静还须养谷神。",
      "几对维摩无一语，谁知金粟是前身。"
    ]
  },
  {
    "id": "e647d10f134fa8a862b3a7e03da36ca3",
    "title": "胡学士挽诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "嗟君已作站台仙，风马云车路杳然。",
      "节操平生心似铁，文章昭代笔如椽。",
      "人间名誉流千载，天上恩光贲九泉。",
      "遂使交游成隔世，几回泪落玉堂前。"
    ]
  },
  {
    "id": "e647d10f134fa8a89603e30948e2f01d",
    "title": "题袁忠敏适耕卷",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老亲昔典容台礼，令弟今为尚宝丞。",
      "父子一门真继美，田园百世亦相仍。",
      "乌犍细雨春郊笠，粉蠹残编雪夜灯。",
      "长日桑榆鸡犬静，含哺鼓腹乐丰登。"
    ]
  },
  {
    "id": "e647d10f134fa8a8b3407433517a51e6",
    "title": "送刘子伟赴云南参议",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "尚书接武蚤相知，令弟才华老更奇。",
      "拜命一朝辞帝阙，束书万里赴滇池。",
      "柳边问驿云藏树，花底看山酒满卮。",
      "藩府日长公事简，题诗还到碧鸡祠。"
    ]
  },
  {
    "id": "e647d10f134fa8a804d16371434105d9",
    "title": "草堂即事四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "词垣兼秩日从容，扈从重来又涉冬。",
      "懒性喜逢人事少，不才虚负圣恩浓。",
      "夜窗时听金门漏，晓枕频惊海印钟。",
      "谁谓元龙多意气，空将短鬓栉𩬛松。"
    ]
  },
  {
    "id": "e647d10f134fa8a804d16371b1d13b42",
    "title": "草堂即事四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老来多病务藏修，还对琴书意未休。",
      "窗户日高缃帙展，砚池冰薄墨花浮。",
      "湖边秋水芙蓉阁，江上春风罨画舟。",
      "记得携琴行乐处，几回清梦绕沧洲。"
    ]
  },
  {
    "id": "e647d10f134fa8a804d163713a708142",
    "title": "草堂即事四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "风卷寒云阴复晴，树头乌鹊聚还惊。",
      "卜居未得亲王翰，掌故空怜老伏生。",
      "尘静闲庭人迹少，茶香虚室客怀清。",
      "近来物累都消遣，何待幽栖不用名。"
    ]
  },
  {
    "id": "e647d10f134fa8a804d163712e8e0c03",
    "title": "草堂即事四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "风檐日影小窗幽，野马纷纷昼不收。",
      "秫黍火温占土炕，木绵衣冷换貂裘。",
      "几家催酿春分酒，何处能来雪夜舟。",
      "辇毂幸依多暇日，琴书无事可销忧。"
    ]
  },
  {
    "id": "e647d10f134fa8a8c0a8c57dbc2bbcd3",
    "title": "酬寄袁学逊",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "与君执别十年余，念我能通尺素书。",
      "清禁敢忘依日月，故园新喜有田庐。",
      "平生消得几䩫屐，半世都来下泽车。",
      "最是相思寒漏永，梅花雪落夜窗虚。"
    ]
  },
  {
    "id": "e647d10f134fa8a86ce236bf1fccd05c",
    "title": "题桑洲卷",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "方洲宛在水中央，不种闲花只种桑。",
      "戴胜降时春雨足，吴蚕熟处夜灯忙。",
      "豳风王业开千载，河汉天孙漫七襄。",
      "愿借缲丝三百丈，虞廷先织舜衣裳。"
    ]
  },
  {
    "id": "e647d10f134fa8a84a0a057b0e39e0c2",
    "title": "送殷副使旦赴交址",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "除书先拜赴交州，采采芙蓉照去舟。",
      "千里西风随宪节，万年南服仰皇猷。",
      "骅骝度岭朱崖晓，雕鹗横空白露秋。",
      "莫道霜威真铁面，仲堪儒雅更风流。"
    ]
  },
  {
    "id": "e647d10f134fa8a828ffb4fe92c31c1b",
    "title": "送龚子谏赴云南佥事",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "望断南云山万重，嗟君此去逐飞鸿。",
      "扁舟夜载琵琶月，短鬓凉吹芦荻风。",
      "梦入碧鸡泷树合，路经铜柱瘴烟空。",
      "绣衣玉斧咨询日，已喜车书总隳同。"
    ]
  },
  {
    "id": "e647d10f134fa8a85ca4fbef8e3380ec",
    "title": "遣兴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "少年书剑别龙沙，老至逢秋苦忆家。",
      "一寸丹心惟自效，数茎白发已先华。",
      "西风客里歌茅屋，澹月樽前对菊花。",
      "庾信何须赋萧瑟，韩山片石亦堪夸。"
    ]
  },
  {
    "id": "e647d10f134fa8a8bc5000ad9eb1485e",
    "title": "九峰樵者",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "九峰幽处结茅庐，昼拾荆薪夜读书。",
      "林下日寻高士传，山中老共野人居。",
      "只留子敬青毡在，莫叹虞卿白发疏。",
      "六十年来无一事，仙翁棋局近何如。"
    ]
  },
  {
    "id": "e647d10f134fa8a86f0d5249ab42fc95",
    "title": "送黄重美赴东阿教官",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老携书册赴东阿，千里骊驹振玉珂。",
      "故旧樽前怜白发，诸生馆下咏菁莪。",
      "项王墓在寒烟积，黄石祠荒落木多。",
      "几度皋比分讲罢，闲来吊古有悲歌。"
    ]
  },
  {
    "id": "e647d10f134fa8a8a0f648d1e277de63",
    "title": "云山小隐",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "南山千仞秀芙蓉，家住山前一水通。",
      "松下荷锄随野叟，云边捣药候仙翁。",
      "卷帘坐对芭蕉雨，拄杖行吟木叶风。",
      "更喜儿童耕作后，书声不断月明中。"
    ]
  },
  {
    "id": "e647d10f134fa8a897aa8fcf7152fb9e",
    "title": "送刘智安主事赴南京",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "仙郎乘传赴南京，满眼青山雪正晴。",
      "腊蚁驱寒时独酌，征骖踏月夜兼程。",
      "高堂蟢子春光动，小阁灯花喜气盈。",
      "努力功名须报国，忠勤端不负平生。"
    ]
  },
  {
    "id": "e647d10f134fa8a8db5bdc48165877c9",
    "title": "寄谢襄城伯惠玄明粉",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "天语丁宁近御筵，彩舟同载记当年。",
      "芝眉长仰云千里，蓬鬓那堪雪一颠。",
      "玉帐谈兵书满腹，玄霜化液汞投铅。",
      "山窗忽见椷题至，接对令人思惘然。"
    ]
  },
  {
    "id": "e647d10f134fa8a88f15ea265214ecc6",
    "title": "追挽谢迭山张孝忠诗三首挽谢迭山",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "潮遏钱塘王气收，两宫北去竟谁留。",
      "褰旗独倡勤王义，当轴曾无负国羞。",
      "幽愤千年遗涕泪，孤忠七日死拘囚。",
      "江东十问今犹在，可惜英雄志不酬。"
    ]
  },
  {
    "id": "e647d10f134fa8a88f15ea2600401c34",
    "title": "追挽谢迭山张孝忠诗三首挽谢迭山",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "得脱鲸鲵遂突围，驱驰不解战时衣。",
      "此身报国心常在，远道投人事已非。",
      "一旅奋戈犹敌忾，二龙浮海竟何依。",
      "当时阃帅忠贞士，誓死同归志不违。"
    ]
  },
  {
    "id": "e647d10f134fa8a88f15ea2678c27ae8",
    "title": "追挽谢迭山张孝忠诗三首挽谢迭山",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "父死家亡母自经，可怜形影独娉婷。",
      "奁金尽散桥初就，旅榇无归泪辄零。",
      "自分寒流沉白璧，谁从夜月见辎軿。",
      "一门三节人间少，安得穹碑与勒铭。"
    ]
  },
  {
    "id": "e647d10f134fa8a8cd069b09941c88e3",
    "title": "寄黄尚书",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "曾共抡材读卷时，中天华盖漏声迟。",
      "金莲炬暖龙光动，宝扇云开雉尾移。",
      "乐奏九成班玉佩，胪传多士拜丹墀。",
      "如今忆着当年事，北望桥山泪独垂。"
    ]
  },
  {
    "id": "e647d10f134fa8a80281390eb8808851",
    "title": "阅文山集谩述二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "誓死成仁永不忘，勤王发愤更鹰扬。",
      "虞渊日落山河惨，吴苑春归草木长。",
      "万里羁囚抛骨肉，百年忠义见文章。",
      "可怜有客王炎午，生祭临风泪几行。"
    ]
  },
  {
    "id": "e647d10f134fa8a80281390e4d21f512",
    "title": "阅文山集谩述二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "二龙南去海茫茫，社屋寒来雁叫霜。",
      "万死搴旗还举义，千金脱险竟浮洋。",
      "都城不泯忠臣祀，国论犹传政事堂。",
      "志士悲歌多感慨，后人谁识谢翱狂。"
    ]
  },
  {
    "id": "e647d10f134fa8a8992e07d58e3f3a2c",
    "title": "士奇少傅以诗及绒缣庆七十次韵奉答二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "隔千里兮共明月，相思两地寸心悬。",
      "仙郎使节来江上，少傅题椷自日边。",
      "远荷绒缣温我老，辄将珠玉向人传。",
      "已经四百廿甲子，潦倒徒夸绛叟年。"
    ]
  },
  {
    "id": "e647d10f134fa8a8992e07d5ce1eb8a7",
    "title": "士奇少傅以诗及绒缣庆七十次韵奉答二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "千梳白发如霜染，一寸丹心向日悬。",
      "梦断鸡声茅屋里，朝回凤阙彩云边。",
      "寿征远致高贤祝，诗句频烦过客传。",
      "静坐窗前推物理，梅梢消息又新年。"
    ]
  },
  {
    "id": "e647d10f134fa8a83148927667b07a6a",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "天上归来葺敝庐，买松移竹事幽居。",
      "喜从邻里团新社，得教儿孙读旧书。",
      "芳草池塘清涨溢，落花门巷绿阴初。",
      "莫言疏傅金都尽，颇似颜含乐有余。"
    ]
  },
  {
    "id": "e647d10f134fa8a8314892766a56150a",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雨霁群芳各斗妍，傍花随柳艳阳天。",
      "何如杜老栖夔府，一似王维爱辋川。",
      "紫燕入帘寻旧垒，黄鹂绕树喜新迁。",
      "儿童笑谓村居好，榆荚飞来满舍钱。"
    ]
  },
  {
    "id": "e647d10f134fa8a831489276efb5e22e",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "日照园林草木新，眼前生意足怡神。",
      "竹根小笋留遮堑，墙角枯株析作薪。",
      "无事自寻颜子乐，有蔬莫笑庾郎贫。",
      "幽居好似王官谷，未必今人非古人。"
    ]
  },
  {
    "id": "e647d10f134fa8a83148927686aa1e62",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "光风转蕙日初长，旋取菰蒲过小塘。",
      "桑树叶柔鸠羽拂，橘梢花落燕泥香。",
      "疏篱编早苔侵砌，坏壁修迟笋过墙。",
      "公子从来善居室，人生底事为谁忙。"
    ]
  },
  {
    "id": "e647d10f134fa8a831489276d228994d",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "了却人缘已白头，卜居喜得林塘幽。",
      "轩窗小润值梅雨，帘户轻寒迎麦秋。",
      "往事经心空有梦，此身远俗自忘忧。",
      "春归已是吾归后，怪得啼鹃叫未休。"
    ]
  },
  {
    "id": "e647d10f134fa8a8314892769946e392",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "山翁采药西山里，移植白头遗老家。",
      "带土可怜初拆甲，连枝还惜未开花。",
      "渠边筑圃教栽竹，墙下分畦剩种茶。",
      "却笑卢鸿耽逸趣，养生不解事桑麻。"
    ]
  },
  {
    "id": "e647d10f134fa8a831489276216625ce",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "住邻高士傍东湖，岁远人家杂沓居。",
      "城市从来多湫隘，村园新卜尽宽舒。",
      "蔷薇弄影春风里，布谷催耕晓雨余。",
      "屋后门前尽农圃，间时扶杖看犁锄。"
    ]
  },
  {
    "id": "e647d10f134fa8a831489276e8f5a681",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "异卉奇花旋觅栽，便看粉蝶过墙来。",
      "紫兰破萼风前吐，红药翻阶雨后开。",
      "儿子学琴初授谱，邻翁携酒强衔杯。",
      "人生得遂幽栖愿，不管黄鸡白日催。"
    ]
  },
  {
    "id": "e647d10f134fa8a831489276098da42a",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "村居虽僻喜高明，连日雨多阴复晴。",
      "药陇引雏双雉过，桑林唤妇一鸠鸣。",
      "已将履历同春梦，且得清闲了此生。",
      "门外草青人迹少，杖藜随步惬幽情。"
    ]
  },
  {
    "id": "e647d10f134fa8a831489276db570546",
    "title": "村居即事十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "从人说似浣花溪，小径通村路不迷。",
      "树底绿阴清蔼蔼，池边芳草碧萋萋。",
      "有时门巷来驺从，终日园林听鸟啼。",
      "抱疾归休非吏隐，儿童莫讶任东西。"
    ]
  },
  {
    "id": "e647d10f134fa8a878aa01128795b5f8",
    "title": "忆昔四首寄士奇勉仁二少傅幼孜少保",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔者承恩共拜官，两班分日直金銮。",
      "晚来归舍星同戴，晓起趋朝漏未残。",
      "墨点龙笺濡彩笔，烛传庭燎捧金盘。",
      "如今忆着当时事，独望桥山泪不干。"
    ]
  },
  {
    "id": "e647d10f134fa8a878aa011246c64671",
    "title": "忆昔四首寄士奇勉仁二少傅幼孜少保",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "圣祖巍巍功德高，曾紬石室笔同操。",
      "始终纂述多从故，事业铺张敢谓劳。",
      "丹禁清风传玉漏，瑶阶红日转金鳌。",
      "闲来极目钧天上，却忆兰台愧滥叨。"
    ]
  },
  {
    "id": "e647d10f134fa8a878aa011235b9c4b5",
    "title": "忆昔四首寄士奇勉仁二少傅幼孜少保",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "圣主崇儒冠古今，辟雍遥迓宠光临。",
      "百年礼乐昭文运，一代仪章着德音。",
      "释菜周旋华衮盛，授经敷畅讲筵深。",
      "銮舆一去神游远，乘石苔封杏树阴。"
    ]
  },
  {
    "id": "e647d10f134fa8a878aa011227a8da6b",
    "title": "忆昔四首寄士奇勉仁二少傅幼孜少保",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "接武青宫列两坊，恩荣兼秩实非常。",
      "追陪琐闼春风暖，进讲文华昼景长。",
      "每切葵心倾晓日，竟同蒲质老秋霜。",
      "玺书独拜归来后，留与儿孙永不忘。"
    ]
  },
  {
    "id": "e647d10f134fa8a8477d6d7c4b41be6f",
    "title": "追次虞都御史伯益见寄诗韵二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "贰宪持衡肃柏台，每瞻丰采独徘徊。",
      "片言折狱真能事，樽酒论文愧不才。",
      "落月空梁惊梦觉，西风远道寄诗来。",
      "料应蓟北河冰解，正是江南使节回。"
    ]
  },
  {
    "id": "e647d10f134fa8a8477d6d7c55902201",
    "title": "追次虞都御史伯益见寄诗韵二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "新诗往往见清才，怀抱相过几度开。",
      "帝座龙颜长共仰，天孙凤锦独先裁。",
      "跛牂蹀躞难同骥，布鼓寻常耻遇雷。",
      "今日思君那得见，只应梦里一能来。"
    ]
  },
  {
    "id": "e647d10f134fa8a8e1ab6a524e2cf7b6",
    "title": "次韵答杨少傅勉仁二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "萧然一榻病相如，独卧城南水竹居。",
      "玉笥松楸怀故里，青灯风雨课残书。",
      "眼前文物交游少，霜后园林橘柚余。",
      "药里寻常筋力尽，敢劳谷口有来车。"
    ]
  },
  {
    "id": "e647d10f134fa8a8e1ab6a52bc245090",
    "title": "次韵答杨少傅勉仁二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "之武平生信不如，衰年怀土事幽居。",
      "山中已迫桑榆景，天上重烦故旧书。",
      "伏枕尘劳灰百念，传家生计在三余。",
      "邻翁花木春来好，扶杖看花当小车。"
    ]
  },
  {
    "id": "e647d10f134fa8a8d9f04a64fdc82973",
    "title": "次答杨少傅士奇见寄二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "幽栖已出喧嚣外，老疾偏怜见在身。",
      "万里交游空对月，半生风雨不知春。",
      "当年玉署曾分直，今日乌纱独制巾。",
      "共道同时六学士，香山居士一闲人。"
    ]
  },
  {
    "id": "e647d10f134fa8a8d9f04a642c7e0687",
    "title": "次答杨少傅士奇见寄二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "梦中握手不知劳，顾我犹穿旧赐袍。",
      "茅屋江头真野老，玉堂天上实仙曹。",
      "每见杜陵怀李白，何如若士望卢敖。",
      "自怜多病云霄隔，敢谓山林遂养高。"
    ]
  },
  {
    "id": "e647d10f134fa8a82821484123fe4a1f",
    "title": "永乐八年春二月被诏直内阁即事二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "清晓朝回秘阁中，坐看宫树露华浓。",
      "绿窗朱户图书满，人在蓬莱第一峰。"
    ]
  },
  {
    "id": "e647d10f134fa8a828214841c56cfea0",
    "title": "永乐八年春二月被诏直内阁即事二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "浩荡东风雨散丝，暗移春色上花枝。",
      "云阴半卷龙楼晚，正是词臣退直时。"
    ]
  },
  {
    "id": "e647d10f134fa8a81bdfb554199e369e",
    "title": "题梅竹",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "云母屏间翡翠翎，水晶帘外玉娉婷。",
      "夜深吹彻玲珑曲，浑似孤山月下听。"
    ]
  },
  {
    "id": "e647d10f134fa8a82e63e4de9392ecd3",
    "title": "过太白墓谒遗像",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "古墓荒凉半野蒿，丹青遗像识英豪。",
      "当时唯有江心月，曾照仙人旧锦袍。"
    ]
  },
  {
    "id": "e647d10f134fa8a8a0484176687ad9c2",
    "title": "题米元晖画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "江波日夜赴沧溟，烟树微茫岛屿青。",
      "独泛扁舟江海上，信知天地一浮萍。"
    ]
  },
  {
    "id": "e647d10f134fa8a8a0484176875cfff3",
    "title": "题米元晖画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "画舫横流月满空，钓竿微扬一丝风。",
      "烟波万里秋无际，遥见三山碧海中。"
    ]
  },
  {
    "id": "e647d10f134fa8a8a0484176ad599bb5",
    "title": "题米元晖画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "落霞秋水映长空，千里江山入望中。",
      "未解虎头丘壑意，画图那识米南宫。"
    ]
  },
  {
    "id": "e647d10f134fa8a86a20e5f477a4a2c6",
    "title": "秋夜",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "金炉香炉翠烟收，凉月萧萧夜馆幽。",
      "梦破梧桐干叶落，谁家长笛倚高楼。"
    ]
  },
  {
    "id": "e647d10f134fa8a8486da240d01e72dc",
    "title": "寄李用初",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋风鸡黍画楼东，十载江湖一梦中。",
      "见说三韩风俗好，只今人物故乡同。"
    ]
  },
  {
    "id": "e647d10f134fa8a8486da24013f5c16d",
    "title": "寄李用初",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一簪华发老秋霜，辽海归来逸兴长。",
      "夜雨灯前思旧处，谁家玉笛似山阳。"
    ]
  },
  {
    "id": "e647d10f134fa8a82ae12520cb95df66",
    "title": "过滹沱河",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "晓渡滹沱觉有霜，白沙官道草茫茫。",
      "秋深不见河冰合，犹听行人说汉光。"
    ]
  },
  {
    "id": "e647d10f134fa8a88a08f9005f8ebec4",
    "title": "中秋雨",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "黑云低树影沉沉，银箭金壶漏已深。",
      "不见玉盘生夜海，空闻黄叶下秋林。"
    ]
  },
  {
    "id": "e647d10f134fa8a88a08f90024799f69",
    "title": "中秋雨",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "芭蕉叶上雨珊珊，秋满华堂烛影殷。",
      "遥想琼楼风露冷，天香不动羽衣闲。"
    ]
  },
  {
    "id": "e647d10f134fa8a855143601f54f0d35",
    "title": "白鹰",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "茫茫沙草朔风高，一片孤飞白锦毛。",
      "四野已无狐兔穴，碧天空阔恣云遨。"
    ]
  },
  {
    "id": "e647d10f134fa8a8b7a373d02aeb3956",
    "title": "秋雨",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "客舍萧条兴味清，綀囊犹有读书萤。",
      "一帘细雨梧桐老，闲写刘郎陋室铭。"
    ]
  },
  {
    "id": "e647d10f134fa8a8b7a373d07861e432",
    "title": "秋雨",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雁云幂幂作秋阴，冰簟新凉梦不禁。",
      "窗下草虫相和起，一声声似伴愁吟。"
    ]
  },
  {
    "id": "e647d10f134fa8a8b7a373d06691b9a0",
    "title": "秋雨",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "朝来白苎怯新凉，雨脚无情拂画堂。",
      "坐对紫薇花落尽，何消一曲舞山香。"
    ]
  },
  {
    "id": "e647d10f134fa8a881f4f7b60b8789b7",
    "title": "谒河内公墓",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "结缨不负升堂日，厚禄何如负米时。",
      "自古生民皆有死，一抔黄壤令名垂。"
    ]
  },
  {
    "id": "e647d10f134fa8a8ae62cf5bd97ce090",
    "title": "过开州",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "空将往事记前闻，独有莱公此策勋。",
      "试问帝丘都不省，残碑只载镇宁军。"
    ]
  },
  {
    "id": "e647d10f134fa8a8f0c1c213594c25f9",
    "title": "过大名",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "古郡荒凉半水波，昔贤名迹亦何多。",
      "沙丘望断秋风冷，荷芰飘摇满御河。"
    ]
  },
  {
    "id": "e647d10f134fa8a86e3f7e42d042eb29",
    "title": "过冀州",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "倦骑迟迟过信都，洚渠霜落草先枯。",
      "州人为说贤良吏，古有苏章今岂无。"
    ]
  },
  {
    "id": "e647d10f134fa8a8b8edcf2202707f98",
    "title": "过白沟河",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "往事悠悠逐逝波，几多英杰此经过。",
      "征骖斜日西风里，犹听行人说界河。"
    ]
  },
  {
    "id": "e647d10f134fa8a8391ff0def4a8e3eb",
    "title": "题邹侍讲竹石",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "瑶岛轻寒暮霭青，天风吹动凤凰翎。",
      "珊瑚影里无尘迹，月色秋声酒半醒。"
    ]
  },
  {
    "id": "e647d10f134fa8a8263bacfea17a10df",
    "title": "舟行晚咏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "月出长河浪涌金，貂裘不怕夜寒侵。",
      "雁声落处风初起，两岸芦花霜满林。"
    ]
  },
  {
    "id": "e647d10f134fa8a8b004045da2c55ae7",
    "title": "桐溪四咏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一溪流水碧于蓝，日暖溪花醉欲酣。",
      "山鸟独鸣人迹绝，时看麋鹿下烟岚。"
    ]
  },
  {
    "id": "e647d10f134fa8a8b004045dfb61b06c",
    "title": "桐溪四咏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "溪上山光翠欲流，云边泉落石岩幽。",
      "千竿竹影都无暑，一路松声已报秋。"
    ]
  },
  {
    "id": "e647d10f134fa8a8b004045d0a96ab28",
    "title": "桐溪四咏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "屋上青山山下泉，溪头流出碧涓涓。",
      "风清月冷虚堂夜，时有寒声到枕边。"
    ]
  },
  {
    "id": "e647d10f134fa8a8b004045d67680217",
    "title": "桐溪四咏",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一夜溪风万壑哀，几多黄叶覆苍苔。",
      "等闲只有寒梅树，冷蕊疏花独自开。"
    ]
  },
  {
    "id": "e647d10f134fa8a88765b52fc1633398",
    "title": "题共节堂卷",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "翠袖天寒雪满林，几回空咏白头吟。",
      "夜深独有幽闺月，照见共姜一寸心。"
    ]
  },
  {
    "id": "e647d10f134fa8a8b4764aec233da931",
    "title": "题静山诗卷",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "寥寥灵响远盘空，竹上流云竹下风。",
      "坐对炉熏无一事，青山几处夕阳红。"
    ]
  },
  {
    "id": "e647d10f134fa8a879dacc9d9fe7fa55",
    "title": "棹歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一湾一湾复一湾，河流百折苦回环。",
      "归舟尽日此中去，只见黄芦不见山。"
    ]
  },
  {
    "id": "e647d10f134fa8a8358791e5938fc5ae",
    "title": "题一片秋意图二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "袅袅西风生夕波，萧萧碧树得秋多。",
      "潘郎未就闲居赋，白发添来奈尔何。"
    ]
  },
  {
    "id": "e647d10f134fa8a8358791e5cd9d48a7",
    "title": "题一片秋意图二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "欲揽芙蓉上采舟，浦云烟树隔沧洲。",
      "眼中只觉秋光好，何事骚人却怨秋。"
    ]
  },
  {
    "id": "e647d10f134fa8a8ec2458626b07204b",
    "title": "题鸣鸠拂羽图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "日暖风喧泪竹斑，鸣鸠拂羽树林间。",
      "眼中正是春光好，唤雨呼晴莫等闲。"
    ]
  },
  {
    "id": "e647d10f134fa8a83796944239e9155e",
    "title": "舟中纵目二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秫黍萧萧弄晚晴，朔风吹起雁行惊。",
      "牛羊满野无人问，盛世中原见太平。"
    ]
  },
  {
    "id": "e647d10f134fa8a837969442904c47cf",
    "title": "舟中纵目二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "长河不断送行舟，百丈遥牵晚未休。",
      "望尽天涯秋一色，蓼花芦叶水悠悠。"
    ]
  },
  {
    "id": "e647d10f134fa8a8719dbb7ae199373c",
    "title": "题故元端本堂殿臣王熙临宋徽宗雪雁图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "端本堂中酒未销，侍臣图画写前朝。",
      "岂知夜半征车发，雪落沙场雁影遥。"
    ]
  },
  {
    "id": "e647d10f134fa8a8ee8e60dc14316273",
    "title": "卜筑新成胡学士以诗见寄就韵奉答三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老来随处作颐庵，容膝何妨小似龛。",
      "终日掩关人迹少，绝无雄辩与高谈。"
    ]
  },
  {
    "id": "e647d10f134fa8a8ee8e60dc04e6d7da",
    "title": "卜筑新成胡学士以诗见寄就韵奉答三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "小小茅斋不厌低，频来乳燕欲衔泥。",
      "亦知阶下难旋马，肯向云中学养鸡。"
    ]
  },
  {
    "id": "e647d10f134fa8a8ee8e60dc9918f31a",
    "title": "卜筑新成胡学士以诗见寄就韵奉答三首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "百尺高槐连禁苑，绝胜花竹卜郊居。",
      "樽前兴到频题句，客里官闲儗著书。"
    ]
  },
  {
    "id": "e647d10f134fa8a8b43a4db1c7617afe",
    "title": "松鹤图为师侍郎赋",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "玉雪森森被羽毛，一声清唳入云高。",
      "翛然独步长松下，曾载仙人醉碧桃。"
    ]
  },
  {
    "id": "e647d10f134fa8a8696f9fa3696e5ddc",
    "title": "梅雪金鸡图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "暗香疏翠晓凄迷，正是山中雪涨溪。",
      "咿喔一声红日上，满林惊起众禽栖。"
    ]
  },
  {
    "id": "e647d10f134fa8a8316e860a25fc67d5",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔年我病公南去，公病今令我北思。",
      "怅望停云千里隔，竹窗樽酒负佳期。"
    ]
  },
  {
    "id": "e647d10f134fa8a8316e860aaec11cea",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "东里先生懒著书，新栽花竹似郊居。",
      "病来对客无谈笑，麈尾高悬室自虚。"
    ]
  },
  {
    "id": "e647d10f134fa8a8316e860ae825c105",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "近见椷书到玉堂，忽闻伏枕意难忘。",
      "形容不是缘诗瘦，坐卧多因爱竹凉。"
    ]
  },
  {
    "id": "e647d10f134fa8a8316e860a0b1e30c4",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "词垣罢直已多时，窗户流尘生砚池。",
      "事业到头须努力，年过五十未应衰。"
    ]
  },
  {
    "id": "e647d10f134fa8a8316e860a8dbeb57f",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "见说新来坐不眠，重屏围暖拥青毡。",
      "但闻子敬歌桃叶，岂有杨枝伴乐天。"
    ]
  },
  {
    "id": "e647d10f134fa8a8316e860a00d9a0cf",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "不见堂前雀送鳣，只闻幽室药频煎。",
      "越人亦有方堪寄，却恐桓侯笑未然。"
    ]
  },
  {
    "id": "e647d10f134fa8a8316e860a86f40ad4",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闻道维摩面欲焦，他乡相忆客魂消。",
      "亦知松柏苍苍色，纵使经霜未肯凋。"
    ]
  },
  {
    "id": "e647d10f134fa8a8316e860a56dec88f",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "先生何事最关情，人道如今太瘦生。",
      "故旧年来多老大，题诗不觉泪纵横。"
    ]
  },
  {
    "id": "e647d10f134fa8a8316e860a1ae3ad1a",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "看看腊尽又逢春，想见春来气象新。",
      "造物小儿徒自苦，先生已办逐傩人。"
    ]
  },
  {
    "id": "e647d10f134fa8a8316e860adbfc15c7",
    "title": "闻杨学士士奇卧病赋诗寄简十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔年染翰共承恩，今日看云忆故人。",
      "两鬓萧萧空自老，不才未有报涓尘。"
    ]
  },
  {
    "id": "e647d10f134fa8a8a2e1f851cc959509",
    "title": "题明秀楼",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "江流一碧际长空，江上青山秀色重。",
      "几度高楼读书罢，画阑秋水看芙蓉。"
    ]
  },
  {
    "id": "e647d10f134fa8a8a2e1f8516fd8fd62",
    "title": "题明秀楼",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "紫霞碧树绕沧洲，满目江山入画楼。",
      "想得楼中宾客散，携琴还载木兰舟。"
    ]
  },
  {
    "id": "e647d10f134fa8a8bedda65f0cc6d998",
    "title": "己亥人日是日壬子上表贺海平二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "风不鸣条海不惊，千官拜表雪初晴。",
      "人人共说逢壬子，预喜丰年应太平。"
    ]
  },
  {
    "id": "e647d10f134fa8a8bedda65f49cae9bf",
    "title": "己亥人日是日壬子上表贺海平二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "三日东风淑气生，讴歌箫鼓满都城。",
      "亦知客里春盘好，还忆西江七宝羹。"
    ]
  },
  {
    "id": "e647d10f134fa8a8847c3e9fd1e2a956",
    "title": "题师侍郎画四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "红白山花相映开，山中径路久无媒。",
      "老翁不是看花客，只共扁舟载鹤来。"
    ]
  },
  {
    "id": "e647d10f134fa8a8847c3e9f7760cea7",
    "title": "题师侍郎画四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "几树垂杨覆水亭，双双白鸟度云屏。",
      "飘然一棹来相访，正是山人午睡醒。"
    ]
  },
  {
    "id": "e647d10f134fa8a8847c3e9fa860c5f2",
    "title": "题师侍郎画四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "遥看瀑布落寒青，野服乌巾自在行。",
      "好似匡庐读书处，满林红叶夜猿声。"
    ]
  },
  {
    "id": "e647d10f134fa8a8847c3e9f5db8352a",
    "title": "题师侍郎画四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "千山万壑冻无声，一棹夷犹溪上行。",
      "兴尽归来卿莫笑，多情何似不留情。"
    ]
  },
  {
    "id": "e647d10f134fa8a81eaee071e2eb4ded",
    "title": "题许由弃瓢图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "先生高致出尘嚣，爵禄曾闻不可邀。",
      "但使此心如止水，当年何必弃𦡱瓢。"
    ]
  },
  {
    "id": "e647d10f134fa8a8a941d22e78bcc5ec",
    "title": "题平林烟雨图二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔从三泖载舟还，风起湖心烟满山。",
      "白鸟沧波春浩浩，暗红垂绿雨斑斑。"
    ]
  },
  {
    "id": "e647d10f134fa8a8a941d22ea2d77ada",
    "title": "题平林烟雨图二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "旧游长忆在余干，几对琵琶烟雨寒。",
      "白发无情人易老，画中浑似梦中看。"
    ]
  },
  {
    "id": "e647d10f134fa8a8d93d8f782beb57e7",
    "title": "送胡文善还金华二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "蚤登科第入词垣，谒告南归又拜恩。",
      "莫向双溪看明月，白云深处有丘园。"
    ]
  },
  {
    "id": "e647d10f134fa8a8d93d8f7895932741",
    "title": "送胡文善还金华二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "都门三月柳垂丝，歌彻桃夭赋远归。",
      "想得到家春似锦，芙蓉孔雀烂生辉。"
    ]
  },
  {
    "id": "e647d10f134fa8a82cd41dc992e9acc2",
    "title": "送朱孟德还宁夏五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "担簦负笈出西陲，两度金门射策时。",
      "今日凄凉歌陟屺，客窗清泪只空垂。"
    ]
  },
  {
    "id": "e647d10f134fa8a82cd41dc9bd41f2e2",
    "title": "送朱孟德还宁夏五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "天涯望断白云飞，洒泪那能赋式微。",
      "满路杨花春欲暮，不堪飞雪点麻衣。"
    ]
  },
  {
    "id": "e647d10f134fa8a82cd41dc969b47f04",
    "title": "送朱孟德还宁夏五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "念子相从今几年，岁寒能守旧青毡。",
      "扬雄已老侯芭去，独立春风思惘然。"
    ]
  },
  {
    "id": "e647d10f134fa8a82cd41dc9e079281c",
    "title": "送朱孟德还宁夏五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "匹马征衫西入秦，行人何处最销魂。",
      "夜听青涧城边雨，晓望乌仑山上云。"
    ]
  },
  {
    "id": "e647d10f134fa8a82cd41dc9f9bbd486",
    "title": "送朱孟德还宁夏五首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "官道风清雨歇时，青山如黛柳如丝。",
      "丈夫不洒离群泪，无奈于今我已衰。"
    ]
  },
  {
    "id": "e647d10f134fa8a808c42b70eeb6dbfd",
    "title": "题郭文通画二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "千尺长松山馆清，小桥流水净无声。",
      "落花啼鸟春风后，野服乌巾独自行。"
    ]
  },
  {
    "id": "e647d10f134fa8a808c42b70b25ee474",
    "title": "题郭文通画二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "天际楼台望欲迷，青山雨过绿阴齐。",
      "扁舟载酒游何处，不是耶溪即剡溪。"
    ]
  },
  {
    "id": "e647d10f134fa8a8bd6953b082f6485a",
    "title": "题梅二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "冷蕊疏花雪半干，溪风岭月共盘桓。",
      "不随桃李争春色，独向山林守岁寒。"
    ]
  },
  {
    "id": "e647d10f134fa8a8bd6953b01bf5706c",
    "title": "题梅二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "平生雅操冰霜洁，一寸芳心铁石坚。",
      "莫笑根株空老大，年年开向百花先。"
    ]
  },
  {
    "id": "e647d10f134fa8a8d2f0595c5ff63a48",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "当年捧檄佐湖湘，莲幕风清化日长。",
      "从此飞腾霄汉近，羽仪光采姓名香。"
    ]
  },
  {
    "id": "e647d10f134fa8a8d2f0595cf1231259",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "郎官花县鸣琴日，御史兰台袖简时。",
      "雕甍绣闼心如水，白日青天事不欺。"
    ]
  },
  {
    "id": "e647d10f134fa8a8d2f0595cb2cb845f",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "五马庭前列绣鞍，桃花流水兴漫漫。",
      "林间甘露同谁采，松下芝英只独看。"
    ]
  },
  {
    "id": "e647d10f134fa8a8d2f0595c96ade686",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "敌将南来国事休，钱唐王气一时收。",
      "英雄多少风尘隔，岂独文山志不酬。"
    ]
  },
  {
    "id": "e647d10f134fa8a8d2f0595cf87d7f9e",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "万里间关赴行在，天官聊复拜崖山。",
      "当时空有虞渊志，龙去沧溟竟不还。"
    ]
  },
  {
    "id": "e647d10f134fa8a8d2f0595cdf63e965",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "黄杨山深风露凉，徒步归来问草堂。",
      "闭门读书人事绝，澹远阁中荷芰香。"
    ]
  },
  {
    "id": "e647d10f134fa8a8d2f0595cf08462c6",
    "title": "题龚竹乡手卷诗七首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "华表苍烟锁墓田，竹乡乔木尚依然。",
      "承家幸有贤孙子，翰墨流传过百年。"
    ]
  },
  {
    "id": "e647d10f134fa8a87045f553442a8982",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "诗坛莫笑廉颇老，且放长兵接短兵。",
      "批亢捣虚聊复尔，堂堂正正鬼神惊。"
    ]
  },
  {
    "id": "e647d10f134fa8a87045f5530da72dd7",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "下施雕琢贵天然，绮丽犹惭泰始前。",
      "到得西风尘土净，芙蓉秋水净涓涓。"
    ]
  },
  {
    "id": "e647d10f134fa8a87045f553c44c5c90",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "声律精严格调难，更兼词气有波澜。",
      "性情吟咏随时见，雕琢何须刻肺肝。"
    ]
  },
  {
    "id": "e647d10f134fa8a87045f553e0bf348d",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "险怪雕锼固验人，何如平淡见天真。",
      "若教渣滓消融尽，自是冰壶不染尘。"
    ]
  },
  {
    "id": "e647d10f134fa8a87045f55387e1f684",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凤语梧桐鹤唳松，龙吟秋水月堂空。",
      "夜深灵响生银汉，都付奚囊咏不穷。"
    ]
  },
  {
    "id": "e647d10f134fa8a87045f553f92dff44",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "李杜诗篇今古豪，只缘体裁具风骚。",
      "昆仑万折归沧海，到底方知出处高。"
    ]
  },
  {
    "id": "e647d10f134fa8a87045f55361854c8e",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "人爱新奇学晚唐，弊贪犹谓作于凉。",
      "若驱纤巧还纯古，苏李当年独擅场。"
    ]
  },
  {
    "id": "e647d10f134fa8a87045f553c78971c0",
    "title": "阅古作寄简子启八首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "句恋清奇体益卑，辞工靡丽气还萎。",
      "要知玉振金声处，广乐钧天万舞时。"
    ]
  },
  {
    "id": "e647d10f134fa8a843f0faa93477277e",
    "title": "题画龙",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "曾将一寸沧溟水，化作甘霖遍九垓。",
      "卷甲归来能几日，又随烟雾上蓬莱。"
    ]
  },
  {
    "id": "e647d10f134fa8a816d45d7902917a94",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "老树兔丝犹独活，破窗故纸岂防风。",
      "不闻海马肥羊藿，只恐牵半踏鹿葱。"
    ]
  },
  {
    "id": "e647d10f134fa8a816d45d7982d15ffe",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "碧雪丹砂空想望，天门远志竟蹉跎。",
      "红娘不见当归客，老却菖蒲半夏过。"
    ]
  },
  {
    "id": "e647d10f134fa8a816d45d79fa8ea8ba",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "钟乳岩前石燕飞，空青谷里麝香肥。",
      "琅玕芝草应难觅，薝卜蔷薇露满衣。"
    ]
  },
  {
    "id": "e647d10f134fa8a816d45d7985a57084",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "商陆几年莨荡子，车前马勒却回乡。",
      "预知已有宜男兆，夜合频烧安息香。"
    ]
  },
  {
    "id": "e647d10f134fa8a816d45d797d300903",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "芙蓉露白菊花黄，枸杞霜晴橘叶香。",
      "金线重楼人不见，景天海月夜茫茫。"
    ]
  },
  {
    "id": "e647d10f134fa8a816d45d79271485fa",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "蚯蚓结来成百合，海羊斗处即蜗牛。",
      "莫认夏枯为益母，须知萱草解忘忧。"
    ]
  },
  {
    "id": "e647d10f134fa8a816d45d795b610d8b",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "苍耳丛边寻马勃，桂花香里取蟾酥。",
      "虎头蝎尾须知避，苦酒酸浆不用沽。"
    ]
  },
  {
    "id": "e647d10f134fa8a816d45d79936624a4",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "休把天仙同鼠妇，可怜地锦杂蛇衔。",
      "山头黄檗心知苦，井底青盐味更咸。"
    ]
  },
  {
    "id": "e647d10f134fa8a816d45d7915d0ea9a",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "忆别琼筵苏合香，忍将昆布作衣裳。",
      "梧桐泪落浑如雨，踯躅花开空断肠。"
    ]
  },
  {
    "id": "e647d10f134fa8a816d45d79358e50ae",
    "title": "戏作次药名十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "香残薰陆留云母，冻结琼枝胜水晶。",
      "海蛤羊蹄都谢却，不贪五味谷神清。"
    ]
  },
  {
    "id": "e647d10f134fa8a8af61d158524b0c03",
    "title": "题曹编修茅山揽秀图四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "句金之山郁嵯峨，独倚高楼揽秀多。",
      "苑君乘龙上天去，芝草琅玕奈尔何。"
    ]
  },
  {
    "id": "e647d10f134fa8a8af61d158edbf8d3f",
    "title": "题曹编修茅山揽秀图四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "千仞芙蓉秀入天，纷纷空翠落帘前。",
      "山人无事来相访，仙得黄庭内景篇。"
    ]
  },
  {
    "id": "e647d10f134fa8a8af61d15868810537",
    "title": "题曹编修茅山揽秀图四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "雾阁云窗隔杳冥，华阳深处有金经。",
      "山中杨许今何在，多少残碑断藓青。"
    ]
  },
  {
    "id": "e647d10f134fa8a8af61d1585b57622c",
    "title": "题曹编修茅山揽秀图四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "风生岩壑度松声，百尺楼头月正明。",
      "万物忘来心似水，白云何事独关情。"
    ]
  },
  {
    "id": "e647d10f134fa8a8bed3b5e8e6628d2c",
    "title": "村居秋兴二首其二",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "草虫阶下鸣，夜久犹未歇。",
      "掩卷坐阒寥，秋声振林樾。",
      "人生知几何，忧来不可辍。",
      "风吹浮云开，送我半窗月。",
      "逍遥步前庭，孤萤自明灭。"
    ]
  },
  {
    "id": "e647d10f134fa8a88bbd0c6273f5940a",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "图书出河洛，羲禹阐幽玄。",
      "列圣继有作，人文日昭宣。",
      "伸尼感凤鸟，至理寓微言。",
      "自从秦汉来，但见枝叶繁。",
      "寥寥千载后，濓洛探其源。",
      "紫阳具条理，垂裕启后昆。",
      "前修去已远，来哲未有闻。",
      "瑰辞逞葩艳，宁复归本根。"
    ]
  },
  {
    "id": "e647d10f134fa8a88bbd0c6258855731",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "苍姬既讫录，炎刘勃以兴。",
      "诗书煨烬余，礼乐邈难征。",
      "区区叔孙子，莫能致两生。",
      "守文过谦让，俗吏事章程。",
      "贾董失经纪，二戴紊遗经。",
      "遂令千载下，儗述徒纷争。",
      "二仪有定位，八风无奸声。",
      "公旦去已远，万世思典刑。"
    ]
  },
  {
    "id": "e647d10f134fa8a88bbd0c62d00fcb0f",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "屈子变风雅，骚经寓孤忠。",
      "光华并日月，耿耿垂无穷。",
      "后贤袭轨辙，长卿得其宗。",
      "招摇临邛市，放旷托丝桐。",
      "淳风日以靡，齐梁更纤秾。",
      "远游谢纷浊，超逸等冥鸿。"
    ]
  },
  {
    "id": "e647d10f134fa8a88bbd0c62949dd2a2",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "马迁述世业，博洽靡不通。",
      "蚤游燕赵间，飘飘气豪雄。",
      "发愤垂制作，独见不相蒙。",
      "驰骋覂逸驾，凌厉六合中。",
      "岂不念笔削，斧衮齐化工。",
      "蚕室有余悲，隐辞寓深衷。",
      "缅彼班范流，藩篱守遗踪。"
    ]
  },
  {
    "id": "e647d10f134fa8a88bbd0c621d551079",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "圣神御宸极，朝宗众流奔。",
      "三正乃迭建，万化归一元。",
      "元经大一统，表揭开蒙昏。",
      "周纲既陵夷，七雄相并吞。",
      "晋纪忽中绝，五部涨妖氛。",
      "唐风复不振，五季尤纷纭。",
      "商丘肇火德，星纬焕奎文。",
      "道化儗三代，经术规典坟。",
      "一朝杜鹃啼，疋马渡河津。",
      "王业寓南服，继统启后昆。",
      "如何太史氏，编与附庸伦。",
      "南北互讥诮，厚诬多失真。",
      "是非百世下，至公终不堙。"
    ]
  },
  {
    "id": "e647d10f134fa8a88bbd0c6230605f9d",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "僬侥不可举，侏儒不可援。",
      "蒙瞍不可视，嚚喑不可言。",
      "玉人事雕琢，所贵得瑶琨。",
      "箓竹兴君子，猗猗美淇园。",
      "相观与俱化，岂不尚芳荪。",
      "所以教诲善，乃在公子驩。",
      "贤良赞令美，浦大川有源。",
      "吁嗟斐然子，狂简非所敦。"
    ]
  },
  {
    "id": "e647d10f134fa8a88bbd0c6285838c34",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闳辩谈天衍，文具雕龙奭。",
      "公孙持坚白，李悝尽地力。",
      "荀卿独老师，着论推儒墨。",
      "纷纷溷浊世，龙虎互吞食。",
      "大道隐不遂，居然心恻恻。",
      "金骨岂易销，奈此众口蚀。",
      "向使无春申，焉能免匍匐。",
      "汨汨数万言，性恶殊道德。",
      "遂令上蔡儿，西游为鬼蜮。",
      "寄语昌黎生，匪惟不精择。"
    ]
  },
  {
    "id": "e647d10f134fa8a88bbd0c62a004155d",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "炎纲失其驭，孽臣奸日滋。",
      "扬郎独持戟，三岁乃不移。",
      "闭门事草玄，抉摘穷幽微。",
      "高者跻苍天，下者入黄泥。",
      "一朝弄神器，鬼怒人不怡。",
      "如何守道叟，亦复为诡随。",
      "伊周颂功德，投阁良可悲。",
      "中天二百载，小数宁逆知。",
      "凛凛紫阳笔，师舜同一辞。",
      "稽首素王宇，为君怀忸怩。"
    ]
  },
  {
    "id": "e647d10f134fa8a88bbd0c6290baef91",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "鸿门宴高张，虎奋龙委蛇。",
      "拂剑光凌乱，雪花芙蓉姿。",
      "起舞为君寿，谁知伏危机。",
      "歘然坐中人，宛转来相随。",
      "天意应有在，人心徒崄巇。",
      "酒酣日将暮，壮士直披帷。",
      "一怒千人废，何为跽陈词。",
      "以彼盖世雄，未易向客卑。",
      "武成二三策，多闻须阙疑。"
    ]
  },
  {
    "id": "e647d10f134fa8a88bbd0c62adad8f7c",
    "title": "述古",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "国风美王化，关雎正彝伦。",
      "结发谐伉俪，恩爱日相亲。",
      "窈窕慎淑仪，嫌昵非所欣。",
      "甘从冀子耨，不厌黔生贫。",
      "如何会稽妇，呶呶丑负薪。",
      "亦有薄行士，杀妻求将军。",
      "所贵闺门内，相敬如友宾。",
      "举案重高义，断丝感微言。",
      "嗟嗟白头曲，忍作清路尘。"
    ]
  },
  {
    "id": "e647d10f134fa8a835cab228d59393ed",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "大化运无极，四序迭终始。",
      "茫茫堪舆间，万物罗戢孴。",
      "青阳振其华，玄冬抱根柢。",
      "物理有盛衰，人生贵知止。",
      "谦光乃自卑，上善诚若水。",
      "昧者徒纷纭，达士甘窳呰。",
      "孰云楚翘翘，损者满之招。"
    ]
  },
  {
    "id": "e647d10f134fa8a835cab228d3b5c12f",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "神龙绝嗜欲，静默藏深渊。",
      "含和抱真阳，珠光烛重玄。",
      "一朝吐云气，甘泽霈九天。",
      "夭矫烟雾中，变化出自然。",
      "孰知积精至，造化为控抟。",
      "如何劳生者，役役事多端。",
      "岂复念终始，宇宙浩漫漫。"
    ]
  },
  {
    "id": "e647d10f134fa8a835cab22860fd593d",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "仓庚鸣幽谷，伐木正丁丁。",
      "春风日载阳，时闻求友声。",
      "若有一介士，揄扬称达生。",
      "对面抗高义，中心藏甲兵。",
      "薰莸不同器，申椒辄见憎。",
      "巧言实乱德，美色徒倾城。",
      "嗟哉同心友，独立何茕茕。",
      "安得玉川子，为尔着门铭。"
    ]
  },
  {
    "id": "e647d10f134fa8a835cab228e2d0dc90",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "长松生涧壑，矫矫抗丹霄。",
      "根株蟠厚土，雨露沃其条。",
      "苍翠太古色，超遥非一朝。",
      "清风四时至，白鹤千岁巢。",
      "如何燕雀群，喧啾乃见啁。",
      "矧彼山椒卉，亦欲凌高标。",
      "严冬霜雪降，气类各已销。",
      "独此岁寒姿，青青终不凋。"
    ]
  },
  {
    "id": "e647d10f134fa8a835cab2284690c087",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "幽谷有芳兰，绿叶纷旖旎。",
      "光风泛丛薄，香气被华藿。",
      "本无艳阳姿，蜂蝶何斐斐。",
      "既自远荆棘，乃复杂蓬枲。",
      "佳期殊未央，临风益嗟只。"
    ]
  },
  {
    "id": "e647d10f134fa8a835cab228d133313a",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "达士不偶俗，栖迟在林丘。",
      "孙登琴调古，卢生草堂幽。",
      "药苗手自锄，长啸天地秋。",
      "人生贵适意，吾道复悠悠。"
    ]
  },
  {
    "id": "e647d10f134fa8a835cab228130ec02f",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "屈子赋远游，一气中夜存。",
      "柱史妙观复，万物徒芸芸。",
      "澹泊宁心志，嗜欲憯棘矜。",
      "端居达遵养，自得多所欣。",
      "萋萋碧阶草，霭霭青空云。",
      "吁嗟燕雀侣，何如鸾鹤群。"
    ]
  },
  {
    "id": "e647d10f134fa8a835cab228cf80eaa3",
    "title": "杂诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "吾爱裴晋公，眇然如子房。",
      "功成廊庙上，退身绿野堂。",
      "飘飘芰荷衣，萧散遗轩裳。",
      "佳宾日宴会，高论著文章。",
      "清风激壶矢，曲水泛羽觞。",
      "凉台抗高云，绮席含秋霜。",
      "燠馆通窈窕，嘉树迎朝阳。",
      "岂不念所事，四序迭相当。",
      "达观天地间，为乐殊未央。"
    ]
  },
  {
    "id": "e647d10f134fa8a814e2d3bebbae6775",
    "title": "古春意亭为张真人赋",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "茫茫堪舆间，孰究太古初。",
      "天地混沌中，一元根化枢。",
      "运启摄提格，条风始吹嘘。",
      "勾萌茁万汇，人备三才俱。",
      "至今千万年，元贞迭藏输。",
      "龙马出河涘，羲皇彰灵图。",
      "对待三十六，淑气总昭苏。",
      "初阳奋重泉，黄钟动葭莩。",
      "太音閟清庙，玄水湛方诸。",
      "达人契玄理，作亭静以居。",
      "和顺自中积，德音畅以敷。",
      "萋萋阶前草，一帘生意舒。",
      "园林度鸣禽，柔荑蔼芳腴。",
      "怀哉广成子，至道不烦迂。"
    ]
  },
  {
    "id": "e647d10f134fa8a8c44d8ecfafa9577c",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "偶尔得名酒，日夕斟酌之。",
      "顾影忽复醉，回飙吹我衣。",
      "颓然即枕席，觉来还命辞。",
      "归云返大壑，栖鸟恋故枝。",
      "人生贵知止，汨汨将奚为。",
      "以心为形役，寓形复几时。"
    ]
  },
  {
    "id": "e647d10f134fa8a8c44d8ecf1d64d80c",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "人生匪不营，所营在衣食。",
      "田畴虽久芜，常业当自力。",
      "有男种桑麻，有女事蚕绩。",
      "耕织亦云劳，岁功幸已毕。",
      "开轩弄书琴，游泳得闲隙。",
      "区区百年内，所乐在昕夕。"
    ]
  },
  {
    "id": "e647d10f134fa8a8c44d8ecf9ce1aff7",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "几日不饮酒，饮酒辄开颜。",
      "村墟寡轮鞅，柴门昼常关。",
      "幽兰吐疏花，荣荣生竹间。",
      "白云何处来，日暮宿檐端。",
      "流盼不觉暝，明月出东山。"
    ]
  },
  {
    "id": "e647d10f134fa8a8c44d8ecf65988754",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秉耒事西畴，同为垄亩民。",
      "所忧在饥馁，岂不怀苦辛。",
      "苦辛有时息，田园遂吾真。",
      "披径携童幼，斗酒即此邻。",
      "相见多好言，解颜共欣欣。",
      "时当积雨霁，乐此天宇新。"
    ]
  },
  {
    "id": "e647d10f134fa8a8c44d8ecfa79fbacb",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "春风扇阳和，草木咸敷荣。",
      "山川被德泽，天宇流光晶。",
      "游鱼泳清川，鸣禽变新声。",
      "亦有五男儿，抛书事力耕。",
      "田畴既霢霂，更愿桑麻成。",
      "所资在口体，粗给岂余赢。"
    ]
  },
  {
    "id": "e647d10f134fa8a8c44d8ecf537a5bb9",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凯风自南来，飒然入吾庐。",
      "翻翻动书帙，素琴聊自娱。",
      "好鸟鸣前楹，竹树交扶疏。",
      "北窗适闲旷，美酒湛清壶。",
      "南山天际明，浮云空翳如。"
    ]
  },
  {
    "id": "e647d10f134fa8a8c44d8ecf0e08fc9e",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "门前五株柳，篱边几丛菊。",
      "柳衰枝易疏，菊荣叶更绿。",
      "故人值良辰，相过慰心曲。",
      "丘园登菽苴，床头酒初熟。",
      "引觞还共斟，寒花粲盈目。",
      "翛然适恬旷，遂尔忘局促。"
    ]
  },
  {
    "id": "e647d10f134fa8a8c44d8ecfbd87c2b8",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "朔风何烈烈，场圃已新筑。",
      "相与纳禾稼，壶浆辄往复。",
      "尽醉舒襟颜，形迹谢拘束。",
      "鸡犬鸣深巷，牛羊散平陆。",
      "老稚杂笑谈，和乐知岁足。",
      "盘飧与粔籹，墟曲走童仆。"
    ]
  },
  {
    "id": "e647d10f134fa8a8c44d8ecf819c3a07",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "四序更代谢，流光去如驰。",
      "顾匪金石坚，讵可千岁期。",
      "昨日颜如花，今朝鬓成丝。",
      "寓形宇宙间，为乐须及时。",
      "有酒不快饮，徒起雍门悲。"
    ]
  },
  {
    "id": "e647d10f134fa8a8c44d8ecfca061c97",
    "title": "拟饮酒效陶渊明十首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "时运适其会，达生贵自然。",
      "圣远道斯在，岂必羲皇前。",
      "悠然得真趣，采菊见南山。",
      "凛凛怀光烈，脱屣如玄蝉。",
      "嗟哉避俗翁，高风此其贤。"
    ]
  },
  {
    "id": "e647d10f134fa8a8b987cfaef13ef7f0",
    "title": "拟游仙",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "野水际平芜，汀洲渺芳杜。",
      "惊湍激颓波，日夜自东注。",
      "巨鳌戴三山，方诸隔烟雾。",
      "仙人白玉楼，紫房映朱户。",
      "晏景餐太霞，遨游入霄路。",
      "弱水三万里，可望不可渡。",
      "吁嗟尘土踪，扰扰空驰慕。"
    ]
  },
  {
    "id": "e647d10f134fa8a8b969e8d851449950",
    "title": "赋贫士效陶渊明二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "车牛远服贾，刀锥竞市区。",
      "农工各有业，而我独何居。",
      "栖迟衡门下，白首谈诗书。",
      "源流仰洙泗，浑噩窥唐虞。",
      "终岁不勤动，经训岂菑畬。",
      "祁寒敝裘单，暑雨茆茨疏。",
      "门前长蓬蒿，室内无贮储。",
      "壶浆枉交亲，藜藿甘妻孥。",
      "守拙尘土中，幸免形迹拘。",
      "质衰随物迁，心冥与化俱。"
    ]
  },
  {
    "id": "e647d10f134fa8a8b969e8d83fb3a67e",
    "title": "赋贫士效陶渊明二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "田园久芜秽，解组赋归来。",
      "翳翳三径中，稚子紫门开。",
      "匪我与俗违，俗情不我谐。",
      "种苗杂稊稗，种豆生草莱。",
      "生计日已疏，悬罄实可哀。",
      "田父携酒至，慰我且舒怀。",
      "偶兹值未登，方春奚可涯。",
      "感父殷勤意，不觉倒樽罍。",
      "酒中有真乐，陶然百忧排。"
    ]
  },
  {
    "id": "e647d10f134fa8a8561a3cbc548dfdcf",
    "title": "阅杜诗漫述",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闲阅老杜诗，恳恳得佳趣。",
      "虽复率尔为，玄酒有真味。",
      "仓皇侍从时，流落艰虞际。",
      "百年朋友交，万世君臣义。",
      "吐辞辄惊人，引物动连类。",
      "虞廷箫韶奏，周庙瑚琏器。",
      "鲸翻碧海波，月照珊瑚树。",
      "勇决龙虎争，冥搜鬼神避。",
      "千花与万卉，各斗春光媚。",
      "婺妇及孤儿，共洒凄凉泪。",
      "丹山翔凤凰，赤汗骋骐骥。",
      "气排嵩华高，力救风雅坠。",
      "殷勤稷契心，漂泊生涯寄。",
      "斯人已云亡，遗编独传世。",
      "寥寥宇宙间，诗史孰能继。",
      "余波漾清川，兰苕鸣翡翠。"
    ]
  },
  {
    "id": "e647d10f134fa8a836740ecfc2088ae2",
    "title": "春晴纵步",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "策杕随春风，萋萋芳草绿。",
      "陌上花正开，田中雨新足。",
      "彩鸠呼其妇，乌犍舐孤犊。",
      "双雉何翩翩，翻飞起林麓。",
      "紫燕寻旧巢，仓庚出幽谷。",
      "柔桑叶始抽，蚕种犹未浴。",
      "野人自耦耕，稚子相戏逐。",
      "忽逢一老翁，招邀过茆屋。",
      "指顾儿与孙，床头酒初熟。",
      "瓢分腊酝清，不用葛巾漉。",
      "一杯复一杯，覼缕说乡俗。",
      "礼义日衰谢，诗书少人读。",
      "田园苟岁时，人情多反复。",
      "天道亦好还，此俗终当复。",
      "老翁何时见，庶几豁双目。",
      "临别重丁宁，莫向他人续。"
    ]
  },
  {
    "id": "e647d10f134fa8a812418d6f35155d79",
    "title": "雨后",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "时雨布甘泽，芃芃黍苗兴。",
      "涣然纾民忧，匪惟散郁蒸。",
      "阴阳运元化，饥寒仰岁登。",
      "露坐息槐影，皎皎凉月升。",
      "清风动修竹，旷野多流萤。",
      "零露沾我衣，仰见高天澄。",
      "络纬鸣不休，虫飞复薨薨。",
      "顾匪漆园吏，幽梦同化冥。"
    ]
  },
  {
    "id": "e647d10f134fa8a8e69c4bc7967b621e",
    "title": "答杨少傅四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "幽居寡俦侣，终日无与言。",
      "忽聆鸣驺振，飞盖集丘园。",
      "入门叙绸缪，故人乃见存。",
      "遗我尺素书，焕若得玙璠。",
      "洒然濯清风，盎然被春温。",
      "黄钟大吕奏，使我宿瘵蠲。",
      "谬玷君子班，怅然思昔年。",
      "曝背坐衰朽，中心徒殷勤。",
      "山川隔良晤，时蒙箧笥分。",
      "古人重金兰，古道今人敦。",
      "矫首寄遐思，悠悠空白云。"
    ]
  },
  {
    "id": "e647d10f134fa8a8e69c4bc73142f772",
    "title": "答杨少傅四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "关西渺灵源，七闽启来裔。",
      "迢迢白鹤山，千载钟灵异。",
      "阴德谅斯征，英贤出名世。",
      "乘时偶兴运，秉翰典中秘。",
      "超遥三十年，实与风云际。",
      "宥密赞化工，中外仰经济。",
      "垂休暨后昆，清白永无替。"
    ]
  },
  {
    "id": "e647d10f134fa8a8e69c4bc725e98de7",
    "title": "答杨少傅四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "囊中孤桐琴，负疴久不弹。玉轸映金徽，徒縆朱丝弦。",
      "成连去不返，烟雾迷海山。山水久寂寞，谅彼知音难。",
      "《阳春》固寡和，《别鹤》亦辛酸。迢迢牵牛星，相望一水间。"
    ]
  },
  {
    "id": "e647d10f134fa8a8e69c4bc7dcb4062c",
    "title": "答杨少傅四首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "璇霄廓纤翳，朗月流素辉。",
      "不寐爱清夜，步月临前池。",
      "故人隔千里，宿昔共襟期。",
      "川途虽云邈，相思同此时。",
      "相思不相见，中怀浩无涯。",
      "仰视列宿拱，紫垣正巍巍。",
      "万类荷甄陶，嘿运玄化机。",
      "真宰亦何喻，中心应自知。",
      "何由得披豁，一写暌违思。"
    ]
  },
  {
    "id": "e647d10f134fa8a8fcb9c089b1d536d1",
    "title": "池上纳凉",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "展席临方池，垂杨散绿阴。",
      "清风飒然至，骄阳赫流金。",
      "竹光摇翠羽，荷气薰葛襟。",
      "黄鸟何处来，交交弄好音。",
      "虽非采真游，已无尘俗侵。",
      "平生厌喧嚣，始得谐素心。"
    ]
  },
  {
    "id": "e647d10f134fa8a8c36c4d5e4dd1b5ee",
    "title": "骤暑",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "端居适烦燠，策杖散幽襟。",
      "逍遥池上行，爱此嘉树林。",
      "游鳞泳微波，黄鸟遗好音。",
      "遥睇高原绿，欣然谐夙心。",
      "疏雨忽飘洒，浮云生夕阴。",
      "坐来屏明烛，空对窗间琴。",
      "陶然即枕席，焉知古与今。"
    ]
  },
  {
    "id": "e647d10f134fa8a8ab871b12e521869c",
    "title": "暑雨过晚凉蝉声落叶宛有秋意",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "时雨阴复霁，渐觉暑气消。",
      "野色将欲秋，蝉声迥萧条。",
      "白发非故吾，黄叶下今朝。",
      "老怀空浩荡，往事若惊飙。"
    ]
  },
  {
    "id": "e647d10f134fa8a8af328e8f12aea32c",
    "title": "外江老人诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "外江有山人，幽居枕湖堧。",
      "青山日对门，山下有良田。",
      "问其岁几何，屈指殆百年。",
      "老妻寿更过，方瞳神烱然。",
      "草屋八九间，儿孙列曾玄。",
      "湖中种荷芰，园内收木绵。",
      "桑麻绿野布，榆柳清阴连。",
      "取筱日缚帚，网鱼时得钱。",
      "见客礼数简，鬖鬖雪垂肩。",
      "葛衣偶一披，旋复竹上悬。",
      "须臾出新茗，洗盏向客传。",
      "呼儿具盘飧，粲粲锦鳞鲜。",
      "劝客加飧饭，语俚意甚虔。",
      "问客居何处，客云渐岭边。",
      "渐岭我尝到，岁月知几迁。",
      "城市多人事，山中常晏眠。",
      "不识府与司，但愿邑令贤。",
      "前年赐束帛，稽首戴尧天。",
      "欲效康衢歌，山野无诗篇。",
      "松间吠乳犬，草际卧乌犍。",
      "鸡栖日将暮，暝色起苍烟。",
      "山头月华白，夕露凉涓涓。",
      "颓然即衾枕，翛翛若蜕蝉。",
      "我闻客此语，泠然身欲翾。",
      "乃知寂寞滨，有此长年仙。",
      "何必烟霞外，去问桃花源。"
    ]
  },
  {
    "id": "e647d10f134fa8a8b9cd06e3c6003930",
    "title": "凉夜理琴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凉飙驱浮云，万里天一碧。",
      "远响振寥廓，林木声槭槭。",
      "开轩散幽襟，坐延月华白。",
      "抽琴理故曲，操弄辄间格。",
      "山水有遗音，怅然心不怿。",
      "斋宫接清晏，俯仰思宿昔。",
      "矫首望钧天，泫然泪沾臆。"
    ]
  },
  {
    "id": "e647d10f134fa8a833d6e1efc7c33330",
    "title": "次韵一本集杜句见寄",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "山林气萧瑟，飒爽凉飙起。",
      "缅怀沧洲趣，迢迢隔秋水。",
      "衰容日益枯，短发还自理。",
      "素怀玉壶冰，敢谓冻连底。",
      "昔玷蓬莱班，忝紬金匮史。",
      "出入承明庐，遨翔彩云里。",
      "夹座侍宸旒，帘开宫扇启。",
      "九成凤鸣韶，两观雉层垒。",
      "高步接夔龙，倾心竭蝼蚁。",
      "抱疾困沉绵，归来竟如此。",
      "服食求金丹，神仙渺何许。",
      "诛茆傍江郭，修竹映清渚。",
      "窗含梧叶风，坐对芭蕉雨。",
      "虽非诸葛庐，颇似苏公圃。",
      "蛩响悲早秋，蝉声咽残暑。",
      "司空即王官，六一思颍汝。",
      "玉笥白云深，矫首瞻天宇。"
    ]
  },
  {
    "id": "e647d10f134fa8a833d6e1ef3a0a6994",
    "title": "次韵一本集杜句见寄",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "貂蝉树功勋，疏爵公侯伯。",
      "我独事文翰，于世寡才识。",
      "驱驰四十年，白首空自惜。",
      "桥山隔紫烟，苍翠难再觌。",
      "谢病遂归休，苦被形骸役。",
      "时时倚孤松，引领瞻天北。",
      "幸尔托丝萝，数慰幽栖迹。",
      "琼章诗律清，屐齿苔痕碧。",
      "鬓颜各老苍，灯火思宿昔。",
      "得谐今日欢，免使遥相忆。"
    ]
  },
  {
    "id": "e647d10f134fa8a892b6b3ad05708219",
    "title": "暑中咏怀",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "翳翳榆柳门，幽栖遂闲情。",
      "蠹简掩残编，燕寝凄余馨。",
      "园林足生意，城市多喧争。",
      "柔荑新绿遍，好鸟对我鸣。",
      "莘老任先觉，尼父畏后生。",
      "归来幸无事，松竹有余清。"
    ]
  },
  {
    "id": "e647d10f134fa8a892b6b3aded65c37f",
    "title": "暑中咏怀",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "徂暑盛炎赫，临池爱清涟。",
      "萧萧素丝短，皦皦白纻鲜。",
      "苕风飘翠羽，林影悲玄蝉。",
      "泠然远响至，黄落当我前。",
      "人生匪金石，流光如逝川。",
      "颓龄思往日，壮心非昔年。"
    ]
  },
  {
    "id": "e647d10f134fa8a892b6b3ade7bd2727",
    "title": "暑中咏怀",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "故交日沦谢，衰老天憗遗。",
      "翛然绿树间，野服颇相宜。",
      "宾客亦畏暑，经旬故来稀。",
      "独临清池上，憺然忘是非。",
      "遥海上明月，幽林生夕霏。",
      "人生穹壤间，取适能几时。"
    ]
  },
  {
    "id": "e647d10f134fa8a87420856d60a9bc0f",
    "title": "村居秋兴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闲居南郭外，水竹清且幽。",
      "芳草被曲径，远树浮沧洲。",
      "出门临方沼，欣然见鱼游。",
      "宾客时一至，燕谈叙绸缪。",
      "开樽共斟酌，真率无献酬。",
      "日暮各自归，新月上林丘。"
    ]
  },
  {
    "id": "e647d10f134fa8a87420856d98d2896b",
    "title": "村居秋兴",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "人生在衣食，营营无时休。",
      "江湖多风波，陇亩幸有秋。",
      "稚子杂欢笑，老翁亦醉讴。",
      "日暮载禾去，柴车绕道周。",
      "我独困沉绵，块然何所求。",
      "田野绝追呼，卒岁聊优游。"
    ]
  },
  {
    "id": "e647d10f134fa8a8a93182f209fdea29",
    "title": "卯山书屋图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "金乌出海扶桑红，流光正照山之东。",
      "千岩宿雾卷飞翠，半壁晴霞明太空。",
      "一双乔松荫华屋，中有幽人美如玉。",
      "青鞋布袜芰荷衣，坐看碧草无尘俗。",
      "黄鹂啼处树阴多，白鸟飞时溪水绿。",
      "床头锦囊琴一张，架上牙签书万轴。",
      "长年读书究典坟，不知春暮花纷纷。",
      "绛桃隔竹迷苍雪，红药当阶动彩云。",
      "昨日山中酒初熟，故人早过清溪曲。",
      "呼儿洗盏具盘飧，莫厌山肴并野蔌。",
      "太平无事不出门，白鹤生雏竹有孙。",
      "男长须婚女须嫁，仙家何必说桃源。"
    ]
  },
  {
    "id": "e647d10f134fa8a8d03f42ea7d173404",
    "title": "锦鸡图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昔闻楚人不识凤，忽见山鸡重购之。",
      "我今画图写生态，羽毛五色光陆离。",
      "扶桑天鸡啼一声，阳乌散彩天下晴。",
      "此时山鸡亦出谷，喔喔飞来耀林麓。",
      "千岩万壑含东风，杏花吹香春雪红。",
      "顾影徘徊自爱惜，扬翘耸翅纷蒙茸。",
      "竹上花间日正高，向阳吐绶垂花绦。",
      "吴绫蜀锦织不得，戴胜偷眼惊伯劳。",
      "切莫临溪照碧流，对镜逢人舞便休。",
      "舞多目眩终颠仆，世人空诧韦公赋。"
    ]
  },
  {
    "id": "e647d10f134fa8a8d07d422519b5375e",
    "title": "白鹇图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "白鹤缟衣而炫裳，白鹇身玄羽如霜。",
      "斑斑素饰映红颊，一足翘跂莓苔苍。",
      "黄赤葵开花照林，总有向日之丹心。",
      "山深绝无罗网入，山禽幽栖谢羁执。",
      "饮啄飞鸣得自由，风泠泠兮山木秋。",
      "萧郎赋感会稽遇，李白诗就黄山求。",
      "瑶池水暖蟠桃熟，阿母红颜双鬓绿。",
      "阆风台榭月高低，夜深曾伴青鸾宿。",
      "高帝昔坐未央宫，南越走献双雕笼。",
      "圣明四海皆宁一，嘉祥迭应无虚日。"
    ]
  },
  {
    "id": "e647d10f134fa8a807d1b10e1112752a",
    "title": "题梅为罗侍讲赋",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "碧玉枝头春一丈，千花万蕊森相向。",
      "罗浮月落参正横，梦回酒醒冰纨轻。",
      "姑仙飞堕瑶台晓，萼绿华来青凤小。",
      "暗香隔断世间尘，玉箫吹动琼枝袅。",
      "谁知傅岩有老翁，平生心肠铁石同。",
      "一朝试展调羹手，坐令宇宙生春风。",
      "老眼看图临素壁，阳和似得真消息。",
      "呼儿把笔谩题诗，他日流传浑浪迹。"
    ]
  },
  {
    "id": "e647d10f134fa8a8861c542eae24ae49",
    "title": "闻砧短述",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "凉风袅袅天宇清，寒蝉无声促织鸣。",
      "邻家入夜动砧杵，正是满空秋月明。",
      "明月高悬雨初歇，闺中白练新如雪。",
      "才闻遽使客心惊，断续更阑转凄切。",
      "老夫蒙恩有赐衣，授衣不起故园思。",
      "即今幸逢太平世，古来多寄边城儿。"
    ]
  },
  {
    "id": "e647d10f134fa8a80147c1dd3bfc8e1d",
    "title": "续十二辰诗",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "鼹鼠饮河河不干，牛女长年相见难。",
      "赤手南山缚猛虎，月中取兔天漫漫。",
      "骊龙有珠常不睡，画蛇添足适为累。",
      "老马何曾有角生，羝羊触藩徒忿懥。",
      "莫笑楚人冠沐猴，祝鸡空自老林丘。",
      "舞阳屠狗沛中市，平津牧豕海东头。"
    ]
  },
  {
    "id": "e647d10f134fa8a83348d5e75eb4b133",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "海棠睡足东风晓，金垆香烬余烟袅。",
      "游子伤春未得归，迢迢绿遍天涯草。",
      "锦屏围暖树交花，清露流珠湿绛霞。",
      "窗前有梦随蝴蝶，门外无人啼乳鸦。"
    ]
  },
  {
    "id": "e647d10f134fa8a83348d5e73e191af4",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "绿阴门巷垂青子，庭院深沉双燕语。",
      "金缕莺穿杨柳风，白头人卧芭蕉雨。",
      "林中新笋已交加，犹自阶前有落花。",
      "长卿多病心如雪，闲却平生书五车。"
    ]
  },
  {
    "id": "e647d10f134fa8a83348d5e746ab97bf",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "银河星淡流云湿，苍苔露滴莎鸡泣。",
      "久客萧条未授衣，谁家捣练声声急。",
      "嘹呖惊闻过雁低，更堪乌鹊又争栖。",
      "援琴欲鼓清商调，月冷风凄意转迷。"
    ]
  },
  {
    "id": "e647d10f134fa8a83348d5e79468d38c",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "开遍梅花雪初落，深寒尚觉貂裘薄。",
      "纸帐偏宜白发酣，茶瓯却被青娥谑。",
      "闲来索笑对汤婆，枕席相从年颇多。",
      "莫怪老夫今冷落，故衾犹是赐兜罗。"
    ]
  },
  {
    "id": "e647d10f134fa8a8e374a0b3f96a4fa2",
    "title": "寄虞都御史",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "今之副都古中丞，才华超逸众所称。",
      "清如金壶贮寒露，皎如玉树含春冰。",
      "昔年钱塘作太守，千里湖山歌杜母。",
      "一琴一鹤镇相随，藉藉声名在人口。",
      "万里秋空一鹗抟，昂昂风来动朝端。",
      "胸中文史三冬足，座上冰霜六月寒。",
      "朅来诗篇烂盈轴，错落明珠间清玉。",
      "方期丹凤鸣朝阳，岂比白驹在空谷。",
      "嗟余才薄竟蹉跎，每爱新诗佳句多。",
      "几度相思不相见，其如屋梁残月何。"
    ]
  },
  {
    "id": "e647d10f134fa8a8d86448acb79c835a",
    "title": "三友图为杨学士题",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "苍山岁寒冰雪深，草木摇落惟枯林。",
      "黄鹂无声幽谷冻，谁歌伐木求知音。",
      "青牛老翁罗浮仙，此君心同铁石坚。",
      "千岩万壑岚烟灭，直向山中傲冰雪。",
      "夜半篝灯寻茯苓，还将锦瑟邀湘灵。",
      "天寒翠袖酒力重，参横月落风泠泠。",
      "觉来陡觉西湖晓，暗香春动苔枝袅。",
      "青鸾飞下五龙吟，孤山千尺茆斋小。",
      "自起开笼放鹤来，水光山色静依依。",
      "高楼萧瑟华阳远，短棹平安剡曲归。",
      "平生不解趋炎热，劲节芳心共高洁。",
      "图画流传学士家，华堂一见真奇绝。"
    ]
  },
  {
    "id": "e647d10f134fa8a843f0faa9397aead1",
    "title": "题画龙",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "神龙三十有六鳞，变化莫测时为人。歘然腾身入霄汉，黑云涌墨波翻银。",
      "阿香推车震天鼓，不辞辛勤作霖雨，田野芃芃长禾黍。",
      "天下丰穰庆有秋，白叟黄童尽歌舞。功成敛迹还故山，万壑千岩烟雾寒。",
      "云去云来自舒卷，从人写入画图看。"
    ]
  },
  {
    "id": "e647d10f134fa8a8094adaddb2fac52a",
    "title": "抗云楼",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "会稽之山郁嵯峨，若耶之水清阳波。",
      "王家高楼入霄汉，绿水青山佳致多。",
      "看山长傍雕阑立，衣袂不知空翠湿。",
      "八窗潇洒绝红尘，卷帘直放流云入。",
      "四时云雾宿檐楹，玉宇寥寥灏气清。",
      "手援北斗天枢近，歌动银河织女惊。",
      "海波翻霞初日晓，空明迥接扶桑表。",
      "青鸟西飞呼不来，瑶池坐见蟠桃小。",
      "越王台空啼鹧鸪，范蠡扁舟隔五湖。",
      "东山人去风流远，秦望雨来烟树孤。",
      "德佑平章遗旧业，子孙流传今七叶。",
      "乔木阴阴世泽深，文献足征光煜耀。",
      "朅来从仕寓京师，谒我求赋新楼诗。",
      "杜陵右臂偏枯久，展卷长吟两鬓丝。"
    ]
  },
  {
    "id": "e647d10f134fa8a82ac6265c75cc77fc",
    "title": "题胡庭辉画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "两舟系榜依林樾，隔岸好山青一抹。",
      "时时举网得新鱼，衣食无忧生计活。",
      "朝朝卖鱼收百钱，烹鲜沽酒醉即眠。",
      "兰苕无烟风日美，绿水荡漾摇青天。",
      "篷上叉鱼篷底叫，举室谈谐杂欢笑。",
      "想当开元全盛日，渔家岂识租庸调。",
      "百花烂熳曲江头，楼船箫鼓任遨游。",
      "渔舟此地诚寂寞，何不移去生处乐。"
    ]
  },
  {
    "id": "e647d10f134fa8a8e2682f70cb635540",
    "title": "江上载书图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "两崖壁立悬空翠，瀑布千寻落天际。",
      "萧萧碧树已惊秋，矫矫长松不知岁。",
      "素练横江清接天，落霞流绮漾晴川。",
      "蘼芜杜若无人采，乘雁双凫亦可怜。",
      "有书不藏庐山麓，有书不载张华毂。",
      "都将万卷付扁舟，一如李愿归盘谷。",
      "西风日夜吹瑶草，流光冉冉催人老。",
      "自少读书今白头，抱疾守株空潦倒。",
      "看图不觉心苦辛，萧散深惭画里人。",
      "圣恩若许归茆屋，有书还教儿孙读。"
    ]
  },
  {
    "id": "e647d10f134fa8a854ad8d1aeaabc35d",
    "title": "题秋江独钓图二首其一",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "放舟不向芦花宿，醉后独持一竿竹。",
      "青山两岸暮猿深，风叶萧萧湘水绿。",
      "白鸥惯听古沧浪，凫鹥却散随波逐。"
    ]
  },
  {
    "id": "e647d10f134fa8a854ad8d1a4165ef60",
    "title": "题秋江独钓图二首其一",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "渔家几世住林塘，朝朝暮暮见鸳鸯。",
      "芦花雪暗门前路，枫叶红垂屋角霜。",
      "萧萧林籁吹清樾，隐隐青山树如发。",
      "烟开一棹度中流，持竿独钓秋江月。"
    ]
  },
  {
    "id": "e647d10f134fa8a839dba01114899ae7",
    "title": "居庸关",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "居庸关，山苍苍，山头雉堞连云长。一夫临关，万夫莫当。",
      "古称秦关百二强，何如居庸殿朔方。毡裘编发俱来王，此时正值天雨霜。",
      "龙虎台前沙草黄，天寿峨峨冠中央。拜谒二陵心孔伤，葱葱佳气浮苍茫。",
      "神游不返涕泗滂，天寒落日照大荒。饥鹘啸风狐兔藏，肩舆复度冰河傍。",
      "仆夫黯淡颜无光，皮裘貂帽冻欲僵。举头但见南雁翔，居庸关，山苍苍。"
    ]
  },
  {
    "id": "e647d10f134fa8a8b5ff6aef39565f2e",
    "title": "还乡行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "束书辞玉京，乘传发彩舟。抗手别知已，谢病归林丘。",
      "春日初暄时雨霁，冉冉杨花芳草细。万里沧波赴海长，一点青山与天际。",
      "回首蓬莱隔帝乡，深怀恩遇非寻常。九重金阙空遗梦，一寸丹心只自伤。",
      "忝窃荣名四十年，素餐无补亦徒然。野人只知芹子美，菲薄难登白玉筵。",
      "自从卧病心如水，却爱归来花满川。入门童稚牵衣喜，一一从前问乡里。",
      "少者添丁壮者衰，老者丘荒多已矣。山川不改色，松竹应如故。",
      "卜筑向林泉，履道安吾素。桓荣漫言稽古力，杜甫莫叹儒冠误。",
      "玉笥峰，金牛步，青鞋布袜苍苔路。"
    ]
  },
  {
    "id": "e647d10f134fa8a8503c6f896d6f437e",
    "title": "题画",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "米老画图真绝俗，后来房山继其躅。意匠经营入渺茫，一见令人豁心目。",
      "只今此图作者谁，笔意仿佛房山为。层峦日出翠将敛，深谷雨过云生迟。",
      "流泉涓涓落浅滩，茆堂六月清风寒。绿阴满户不收暑，上有好鸟鸣闲关。",
      "读书长年不知老，白首为儒空潦倒。下帷独坐懒窥园，落花只遣苍头扫。",
      "瓮中酒熟今朝开，故人有约应须来，无令行径生青苔。",
      "有酒可斟书可读，于人不求贫亦足。"
    ]
  },
  {
    "id": "e647d10f134fa8a8339b812dd0bbe537",
    "title": "庐山歌简正安侍讲汝申佥宪",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "解帆落星渚，正对五老峰。五老呼不起，鲐背云溶溶。",
      "白云无心自舒卷，云端秀出青芙蓉。香炉捧日耸双剑，瀑布倚涧生长风。",
      "昔年过此游开先，篮舆十里松阴连。读书堂深锁空翠，漱玉亭荒生碧烟。",
      "山人坐我展瑶席，石上题名多古迹。我思古人欲见之，后人视我今犹昔。",
      "别后重来十七年，朔风三日因留连。时时举首候风色，千里江湖浪拍天。",
      "归来栗里思陶令，高卧松巢爱谪仙。嗟我悬车能几月，又复趋朝向金阙。",
      "君臣义重不可留，白头忍与西山别。同舟幸得黄叔度，促膝清谈忘旦暮。",
      "买鱼沽酒不论钱，锦囊更有新题句。频邀侍讲来舟中，酒酣击节意气雄。",
      "划然草书恣挥洒，笔势一扫飞鸟空。人生如萍蓬，嘉会良难得。",
      "百年几回开口笑，须信光阴如过客。明朝风止水无波，一棹夷犹奈别何。",
      "遥望蓬莱佳气多，重来却寻冰玉涧，细和凝之牛背歌。"
    ]
  },
  {
    "id": "e647d10f134fa8a8aed6813a3e69f7a2",
    "title": "骤雨戏作",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "飑风吹回雨如织，黑云压空电飞急。青山隔江烟雾深，野水弥漫新涨入。",
      "老龙身疲鳞甲稀，变形潜蛰枯树枝。天书夜下霹雳追，老龙走出树辄披。",
      "劈空拿云卷江水，陇亩茫茫波浪起。天公为民驱老龙，老龙虽苦田家喜。",
      "龙兮龙兮，尔劳慎勿辞。岁丰民足，尔乃无事游天池。"
    ]
  },
  {
    "id": "e647d10f134fa8a8fbddb06e5758fc6e",
    "title": "踏车行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "低田已无水，高田干欲死。北风暂歇复南风，田头日日黄尘起。",
      "朝踏车，暮踏车，朝暮踏车休怨嗟。太岁在酉，觅浆作酒。",
      "田家五行，其理或有。可怜僧道行日中，口诵经呗心忡忡。",
      "青天云黑雨将至，翻然又被风吹去。惟天聪明，岂不念农。",
      "三日甘霖，天下乃丰。迎神赛社，村鼓冬冬。此时家家扶醉翁，白云红树迷西东，焉知阖辟由化工。"
    ]
  },
  {
    "id": "e647d10f134fa8a85e7a2e77d5cbfdf4",
    "title": "雨中对双燕",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "东风吹雨花冥冥，雨中不闻啼鸟声。",
      "翩翩但见新归燕，春江浩荡春水生。",
      "门前泥滑不可步，落花乱点苍苔路。",
      "双燕衔泥数往来，往来只恐琴书污。",
      "穿花掠水不辞频，巢成哺雏良苦辛。",
      "众雏长大各飞去，茫茫云路知何处。",
      "人生世上亦辛勤，纷纭胶轕忘朝昏。",
      "何如向长了婚嫁，一去名山无垢氛。"
    ]
  },
  {
    "id": "e647d10f134fa8a8bbb4a548327a1704",
    "title": "灯蛾叹",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "睡鸭烧残烟一缕，桐花乱洒清明雨。",
      "村居肴核亦随时，侑以新蔬荐芳醑。",
      "沉沉夜色入疏棂，银釭结花金粟零。",
      "有虫翩翩扑红焰，飞去飞来不暂停。",
      "此虫趋光不知止，须焚翅焦身乃已。",
      "翻身竟堕兰膏中，汨没须臾宁复起。",
      "鸣呼负蝂不虚传，我亦因之戒贪鄙。"
    ]
  },
  {
    "id": "e647d10f134fa8a8fc29f0cb23d12f1b",
    "title": "归田四时乐",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "自从辞家四十年，归来华发已盈颠。",
      "玉笥山前有先业，初因丧乱皆弃捐。",
      "敝庐旧傍东湖曲，城市尘埃常碌碌。",
      "朅来卜筑向江村，茂树清池贫亦足。",
      "去时书册独萧然，今见儿孙绕膝前。",
      "落花芳草春风里，策杖闲看人种田。",
      "布谷声高时雨足，田中水满新秧绿。",
      "麦穗黄时雉引雏，桑叶稀来蚕上蔟。",
      "架上雕琴久不弹，书卷堆床亦倦看。",
      "莺啼燕语清昼永，竹簟试展青琅玕。",
      "博山烟细茶初熟，午睡醒来闻啄木。",
      "门前驺从忽传呼，惊起池塘双属玉。",
      "梧桐雨洗尘歊清，凉入虚堂白苎轻。",
      "床前月色明如昼，酒醒梦回闻雁声。",
      "袅袅西风芳草歇，登山临水伤离别。",
      "我独归来守一丘，闲看飞萤自明灭。",
      "东皋南亩黍离离，好景从来是此时。",
      "清池露白芙蓉发，碧树霜黄橘柚垂。",
      "邻舍相邀酒新漉，家家筑场逢岁熟。",
      "田头鸡犬自成群，原上牛羊还共牧。",
      "桴鼓不闻烟火同，青山远近霜叶红。",
      "论文时枉青云士，击壤偶随黄发翁。",
      "幽栖幸出嚣尘外，开轩日与梅花对。",
      "子孙蠲复荷君恩，老夫优游聊卒岁。"
    ]
  },
  {
    "id": "e647d10f134fa8a8fad5d532e432ee31",
    "title": "题张真人杂画为彭给事中赋",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "上清真人富丘壑，笔端变化多奇作。",
      "清泉白石锁烟霞，翠壁丹崖映江郭。",
      "何人开帘当翠微，满目山水含清晖。",
      "不见当年谢安石，谁复载酒寻蔷薇。",
      "老髯一棹依林樾，投竿独钓寒江雪。",
      "山中故人门巷深，枉却子猷清兴发。",
      "金乌刷羽扶桑晴，江上青山开画屏。",
      "目送浮云归绝岛，坐延孤月来沧溟。",
      "仙家洞房夜不扃，玉楼朱户流霞青。",
      "碧弦当窗孤凤语，天风吹雨秋冥冥。",
      "嶰谷春寒深莫测，谷中琅玕动萧瑟。",
      "缅彼猗猗淇水深，千载卫风昭德音。",
      "鹧鸪无声雷雨急，湘娥锦瑟烟中湿。",
      "回首巫山十二峰，竹枝歌断行人泣。",
      "银河一夜飞秋霜，老树萧条秋叶黄。",
      "枯槎上汉谁得见，支机石烂莓苔苍。",
      "棠梨枝重压青子，菰蒲露白莲房紫。",
      "一双鹡鸰何处来，相对白头照秋水。",
      "苹花摇荡水荇青，江上鲤鱼吹浪腥。",
      "钓取新鲈荐芳醑，当筵不数五侯鲭。",
      "滋兰九畹蕙偏多，蕙多其如荆棘何。",
      "骚人作赋不堪续，洞庭日暮生微波。",
      "岁寒山空雪皓皓，独有梅花照晴昊。",
      "西湖处士句新奇，疏影横斜月中好。",
      "真人奕世旧游从，忽见新图思乃翁。",
      "飙轮一去不复返，东游蓬瀛西阆风。",
      "真人朅来善继述，乃知仙才不世出。",
      "仙岩宿负几时偿，雾阁云窗幽梦长。",
      "锦袍给事金门客，索我题诗壮行色。",
      "摩挲老眼写新吟，一树梧桐秋摵摵。"
    ]
  },
  {
    "id": "e647d10f134fa8a83efafdc8b9c1f7dc",
    "title": "晚凉步月",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "绿槐初着花，芙蓉叶已飞。双燕引雏急，相将辞我归。",
      "伏暑困如酒，凉风忽吹衣。疏星散寥廓，明月照书帏。",
      "芭蕉窗下流萤入，牵牛蔓上莎鸡泣。八荒荡荡清无尘，独望天河月中立。"
    ]
  },
  {
    "id": "e647d10f134fa8a86767589effe449ee",
    "title": "月下闻邮卒吹小角",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "绿树绕江郭，槿花照篱落。地偏无喧嚣，入夜更萧索。",
      "月出海东头，飞光照林薄。望仙亭中邮卒归，手把小角行且吹。",
      "夜静时闻断还续，呜呜徒尔惊邻曲。江城不见落梅花，谁解卫公三十六。"
    ]
  },
  {
    "id": "e647d10f134fa8a8e8da97ad737eddc5",
    "title": "闻络纬",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "白露下银床，梧桐一叶黄。月华冷于水，枕簟净凝霜。",
      "西家篱上丝瓜密，夜深络纬声声急。今年多雨蚕薄收，窗下寒机不成织。"
    ]
  },
  {
    "id": "e647d10f134fa8a8d64b091c9f554320",
    "title": "寓思",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "红槿花开秋叶飞，青山日落蝉声悲。",
      "美人娟娟隔河汉，玉佩明珰将遗谁。",
      "别来岁久音尘绝，徒有相思寄明月。",
      "明月照人不照心，海枯石烂思转深。",
      "抱琴欲鼓无人听，掩抑冰弦直至今。"
    ]
  },
  {
    "id": "e647d10f134fa8a8dd69ae2783bddced",
    "title": "草书歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "怀素草书如行云，将军挥洒下笔亲。",
      "星河堕地孤月晓，霹雳破雨千岩春。",
      "亚栖痴俗不足数，壮士拔山真绝伦。",
      "近来学者失其真，游丝走纸徒纷纭。"
    ]
  },
  {
    "id": "e647d10f134fa8a8de1233c03e261d4f",
    "title": "题李白月夜泛舟图",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "夜郎长流无归期，得归不受樊笼羁。",
      "采石江头好山水，鹡鸰留连花满枝。",
      "几回泛舟过牛渚，星河浮空月当午。",
      "醉披宫锦倒芳樽，何处有人歌白纻。",
      "樽前对影成三人，八荒荡荡清无尘。",
      "举杯邀月月将落，桂树倒挂波粼粼。",
      "沉香亭前昔开宴，羯鼓声高花影颤。",
      "一时写就清平词，白璧生蝇那得知。",
      "自从弃置不复道，绿水青山空寄傲。",
      "春去苔生沽酒垆，夜寒云掩烧丹灶。",
      "诗卷空留天地间，骑鲸一去竟不还。",
      "若非琼玉烟霞馆，定在蓬莱鸾鹤班。",
      "马嵬魂断音尘绝，终古长庚光不灭。",
      "一抔黄壤枕江边，至今犹照当时月。"
    ]
  },
  {
    "id": "e647d10f134fa8a8b97665479ebb7d20",
    "title": "寄答冯员外敏兼简尚书胡公",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "眼中之人吾已老，冯郎俊逸声名好。",
      "珊瑚腾彩千仞渊，圭璋献瑞五色缫。",
      "昔年过从在直庐，每有新诗多起予。",
      "近闻制作才华盛，却念山林风月孤。",
      "人生七十古亦少，抱膝长吟几昏晓。",
      "展卷无心理蠹鱼，钩帘镇日闻啼鸟。",
      "过客稀疏门半开，春风曲径长苍苔。",
      "眼前无限闲桃李，松竹青青手自栽。",
      "使者远来传尺素，腊尽寒深冰雪冱。",
      "目昏手痹猝难书，回椷莫讶来迟暮。",
      "南宫宗伯我故人，音信虽疏心独亲。",
      "燕闲接对如相问，为道萧萧雪满巾。"
    ]
  },
  {
    "id": "e647d10f134fa8a8063bd5c85e111c1a",
    "title": "二翁叹",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一翁行年七十八，背似橐驼头少发。",
      "雨晴池上偶相逢，揖我低头还结袜。",
      "问翁此出往何方，年年行贩走都昌。",
      "问翁何自苦如此，为言无儿身故忙。",
      "翁今年老无官府，又言有婿当门户。",
      "昨夜粮帖遣催科，侵晨持帖下乡去。",
      "平生逐末不耕织，力尽身疲为衣食。",
      "今年不似去年时，血气又枯行步迟。",
      "此去若归难复往，只恐他乡不得归。",
      "人生有身还有累，在家无儿同在外。"
    ]
  },
  {
    "id": "e647d10f134fa8a8063bd5c8d3432ebe",
    "title": "二翁叹",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一翁虽贫身尚强，数年不见今还乡。",
      "奔波道路何为者，为人驾船走湖湘。",
      "湖湘米谷贱如土，人家急粜输官府。",
      "商人得利不知止，满船又载新昌纸。",
      "日夜行船不得休，遥遥捩舵赴章秋。",
      "章秋留连竟不归，春来几见落花飞。",
      "今年里甲频催迫，催得归来头尽白。",
      "家中岁久贷人钱，雇直都还偿未得。",
      "不如近处卖钗环，长过一月又得还。"
    ]
  },
  {
    "id": "e647d10f134fa8a86bfc7020e39af8e9",
    "title": "四时吟三五七言",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "春禽鸣，春雨晴。门外落花急，池边芳草生。故人高阁谁相待，童子小车空复情。"
    ]
  },
  {
    "id": "e647d10f134fa8a86bfc702054b9c42a",
    "title": "四时吟三五七言",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "白苎轻，纨扇清。抱疾同玄晏，传经非伏生。绿阴满径红尘外，独自微吟独自行。"
    ]
  },
  {
    "id": "e647d10f134fa8a86bfc702065070cdd",
    "title": "四时吟三五七言",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "高云凉，清露瀼。秋声生远树，月色满虚堂。宾鸿叫过沧洲去，绿绮陈来曲已忘。"
    ]
  },
  {
    "id": "e647d10f134fa8a86bfc702093e32b94",
    "title": "四时吟三五七言",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "枫叶干，菊枝残。山林已摇落，霜露不胜寒。东风传得春消息，一树梅花雪里看。"
    ]
  },
  {
    "id": "e647d10f134fa8a8ec7f3b3a91671c91",
    "title": "秋鸿曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "朔风天雨霜，肃肃鸿雁行。",
      "衔芦惜远别，出塞更高翔。",
      "荡漾烟波迥，飘飖云路长。",
      "岁晏无矰缴，时丰多稻粱。",
      "呼群下彭蠡，列阵度潇湘。",
      "历历鸣遵渚，依依影随阳。",
      "弟兄幸无恙，各在天一方。",
      "抱琴对明月，那能奏清商。"
    ]
  },
  {
    "id": "e647d10f134fa8a8305ecd0606cb948e",
    "title": "乌夜啼",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋高碧树凋梧叶，夜静银床悬辘轳。",
      "美人堂前看明月，哑哑枝上啼寒乌。",
      "乌巢蒙茸九子哺，鸾镜凄迷只影孤。",
      "弹得琴中夜啼曲，迟欢不见空自娱。"
    ]
  },
  {
    "id": "e647d10f134fa8a8c4e182d54c576c05",
    "title": "乌栖曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "银河高高横碧落，夜静微风动寥廓。",
      "树头露零正乌栖，空怀明月闭深闺。"
    ]
  },
  {
    "id": "e647d10f134fa8a8c4e182d5200747ca",
    "title": "乌栖曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "阶前候虫鸣唧唧，机上美人不成织。",
      "含情下阶望天河，鹊桥横练正无波。"
    ]
  },
  {
    "id": "e647d10f134fa8a8c4e182d518d8f861",
    "title": "乌栖曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "绣罗作帐玉为屏，流苏结带兰蕙馨。",
      "莫教窗下寒鸡叫，只恐匆匆梦惊觉。"
    ]
  },
  {
    "id": "e647d10f134fa8a8c4e182d553d85588",
    "title": "乌栖曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "夜半乌啼月将落，金缸青荧照罗幕。抱琴试鼓《白头吟》，凄凄切切难为心。"
    ]
  },
  {
    "id": "e647d10f134fa8a8ee754c586b495545",
    "title": "采莲曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "荷叶高低笼水碧，叶下花红露沾湿，采莲渡头风正急。",
      "风正急，棹船归，云片片，雨霏霏。"
    ]
  },
  {
    "id": "e647d10f134fa8a8ee754c58f9a85857",
    "title": "采莲曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "湖中花艳张红云，湖上女儿新茜裙，清歌妙曲隔花闻。",
      "隔花闻，声宛转，迹虽亲，心独远。"
    ]
  },
  {
    "id": "e647d10f134fa8a8ee754c5821f3da63",
    "title": "采莲曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "采得荷花香满衣，与郎相见思依依，晚凉湖上并船归。",
      "并船归，桂为楫，激清波，荡明月。"
    ]
  },
  {
    "id": "e647d10f134fa8a8f7e86f3226d9e41f",
    "title": "古出塞曲",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "少小事戎行，许身汉飞将。",
      "逸气每凭陵，壮心多慨忼。",
      "昨日羽书至，匈奴近边障。",
      "耿耿不能寐，上马驰北乡。",
      "宝剑耀龙文，雕弓插虎韔。",
      "横行绝域中，飒飒雄姿王。",
      "阴风度漠高，杀气连云涨。",
      "一箭落旄头，群胡胆已丧。",
      "单于献辕门，阏氏获毡帐。",
      "志在净烟尘，岂顾身被创。",
      "归来论勋业，敢儗麒麟上。"
    ]
  },
  {
    "id": "e647d10f134fa8a8a8de1318b72ffc77",
    "title": "白纻歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昨日之日不可留，飞光迅速如波流。",
      "嗟嗟少壮终白头，愿及芳时任遨游。",
      "吴姬当筵歌白纻，清丝急管间宫吕。",
      "妙舞低回玉杯举，如何不乐空延伫。"
    ]
  },
  {
    "id": "e647d10f134fa8a8a8de1318f447eaff",
    "title": "白纻歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "堂前花开艳春阳，锦屏围暖罗绮香。挝钟考鼓宴高张，美人起舞红袖扬。",
      "满堂欣欣乐未央，但恐一夕秋风凉，空自徘徊明月光。"
    ]
  },
  {
    "id": "e647d10f134fa8a8348ddf322225ec51",
    "title": "白纻舞歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "锦筵银烛照樽俎，丝竹悠扬荐芳醑。",
      "美人醉来白纻舞，红袖低垂娇不举。"
    ]
  },
  {
    "id": "e647d10f134fa8a8348ddf329bb329a4",
    "title": "白纻舞歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "玉佩丁东罗袂红，纤腰对舞绮筵中。",
      "落花宛转萦芳丛，密雪飘飖回晓风。"
    ]
  },
  {
    "id": "e647d10f134fa8a87ef4dff03eba9ede",
    "title": "长歌行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "东海隐蓬莱，西昆泛瑶池。",
      "中有仙人宅，楼观玉参差。",
      "彤霞影绚烂，翠旌光陆离。",
      "丹灶闭灵药，紫房饶瑞芝。",
      "日出扶桑树，月挂珊瑚枝。",
      "阿母腾彩凤，青童骖黄螭。",
      "亭亭金作节，冉冉云为衣。",
      "飞佩降神女，献枣来安期。",
      "相去万亿里，欢会不移时。",
      "琴高清调鼓，王子玉笙吹。",
      "食我以麟脯，酌我以琼卮。",
      "暂憩方诸苑，还过阆风涯。",
      "但觉颜色好，那知岁年驰。",
      "不见蟠桃花，空歌白云辞。"
    ]
  },
  {
    "id": "e647d10f134fa8a83bf15fa21ce8b608",
    "title": "折杨柳歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "昨日看花开，今日花已披，苦心独徘徊。折杨柳，流光如逝波，韶华讵能久。"
    ]
  },
  {
    "id": "e647d10f134fa8a83bf15fa2ab3b35ed",
    "title": "折杨柳歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "燕燕羽差池，衔泥巢画梁，双栖复双飞。折杨柳，郎去茂陵游，还忆闺中否。"
    ]
  },
  {
    "id": "e647d10f134fa8a83bf15fa2df7efcb5",
    "title": "折杨柳歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "幽兰生谷中，亦知候春阳，独秀含清风。折杨柳，芳馨终自持，纫佩待欢取。"
    ]
  },
  {
    "id": "e647d10f134fa8a83bf15fa21bec81b5",
    "title": "折杨柳歌",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "宝镜久不磨，尘翳如浮云，荧荧当奈何。折杨柳，中心徒自知，宁复论妍丑。"
    ]
  },
  {
    "id": "e647d10f134fa8a8c4bf51e04a8fc995",
    "title": "短歌行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "前有樽酒，扬眉浩歌。少壮不乐，老当奈何。瞻彼芳树，灼灼其华。",
      "清飙飒至，落叶辞柯。蜉蝣朝飞，蟪蛄夕悲。空江鸿宾，遥海燕归。",
      "锦席高张，嘉宾满堂。朱丝玉柱，泛羽流商。翳翳昧谷，羲驭已促。",
      "为欢未终，更当秉烛。"
    ]
  },
  {
    "id": "e647d10f134fa8a83348d5e7bf3c4a27",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "春风吹帘斜，帘开飞柳花。美人高堂上，见此惜年华。",
      "年华容易随春草，一双蛾眉镜中老。"
    ]
  },
  {
    "id": "e647d10f134fa8a83348d5e75695279f",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "碧水泛回塘，新荷艳晓妆。看花临绮槛，爱此双鸳鸯。",
      "鸳鸯宛转回塘路，相对朝朝还暮暮。"
    ]
  },
  {
    "id": "e647d10f134fa8a83348d5e76217b37b",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋露白如玉，梧桐坠寒绿。文犀镇锦帐，红泪销银烛。",
      "银烛轻摇翡翠烟，孤影荧荧夜不眠。"
    ]
  },
  {
    "id": "e647d10f134fa8a83348d5e7c6fe7d51",
    "title": "四时词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "叶落深闺静，露零宵鹤警。玉井冻无声，梦回寒夜永。",
      "夜永铜龙漏幽咽，小窗斜转梅花月。"
    ]
  },
  {
    "id": "e647d10f134fa8a8ec35d22d706b541c",
    "title": "江南意",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "狂风吹游丝，飘扬无定向。",
      "若将比郎心，郎心更摇扬。",
      "采采芙蓉花，那能媚春华。",
      "含情照秋水，孤芳徒自嗟。"
    ]
  },
  {
    "id": "e647d10f134fa8a818d6df462ac016ed",
    "title": "结发行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "少小为夫妇，结发誓偕老。如何中道间，弃置不相保。",
      "抱恨匪良图，忧心徒懆懆。世上应无连理枝，阶下偏生断肠草。",
      "残妆收玉镜，幽意托瑶琴。寂寞深闺里，谁听白头吟。"
    ]
  },
  {
    "id": "e647d10f134fa8a81815f1fff2527780",
    "title": "结交行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "种树种松柏，莫种桃李花。结交贵谨始，末路空叹嗟。",
      "桃李易容悴，强颜逞芬葩。松柏不改色，挺然凌岁华。",
      "大道自坦夷，人心多路歧。缅彼方寸间，对面不能窥。",
      "相逢徒草草，何由展怀抱。却怜睍睆鸣嘤嘤，幽谷无人春已老。"
    ]
  },
  {
    "id": "e647d10f134fa8a8d02a9d241d909f76",
    "title": "远将归",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "去年与郎别，杨花飞白雪。今年候郎归，杨柳绿依依。",
      "闻郎买船下湘渚，日日门前望行旅。行人过尽乳鸦啼，徘徊日暮空延伫。",
      "揽衣回洞房，对镜下新妆。那知清漏短，但爱明月光。",
      "月光照席凉于水，帐里灯花撒红蕊。好事从来不浪传，明日升堂报姑喜。"
    ]
  },
  {
    "id": "e647d10f134fa8a86b8d71612569889b",
    "title": "妾薄命",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "妾薄命，听妾歌。夫婿轻别离，妾心当奈何。山有虎豹，水有蛟螭。",
      "川涂邈悠，曷云能来。朔风吹衣，雨雪霏霏。洞房憭栗，神凄色衰。",
      "吁嗟乎，妾虽改兮，妾心不移。"
    ]
  },
  {
    "id": "e647d10f134fa8a8c4bf51e0cb77a263",
    "title": "短歌行",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "江村雨洗新秋出，江上青山衔落日。萧萧凉影下梧桐，唧唧暗声鸣蟋蟀。",
      "却思年少攻读书，坐延爽气入吾庐。当时漫学屠龙技，抱疾闲来真守株。",
      "既不能为陇亩之耕夫，又不能作烟波之钓徒。独携一枝筇竹枝，绿树阴中时有鱼。",
      "秋来春去只如此，徒有虚名在人耳。玉笥山前好墓田，何不归欤空老矣。"
    ]
  },
  {
    "id": "e647d10f134fa8a8cc2dbab944282a5b",
    "title": "续毁璧辞",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "云凭凭兮结暝，镜台空兮夜逾永。毁璧兮殒珠，殚素丝兮绝柔领。",
      "薄命兮不如无生，朱弦断兮流哀声。念殇子兮泉之扃，有女弱兮嗟娉婷。",
      "山高高兮上有石，身不化兮长太息。星霜易兮时屡迁，旧种繁花今就实。",
      "命之薄兮心之悲，谗罔极兮我姑慈。事朝夕兮或乖缺，蒸藜弗熟心知之。",
      "有飑风兮回飔，环佩委兮乱陆离。圆灵兮仰覆，矢死兮不渝。",
      "泪浮斑兮筼筜殒，璧之毁兮椟之韫。日轮回兮不可以企斯，抚蟾兔兮桂魄隐。",
      "忆夫君兮驾瑶轸，惜往日兮思途近。魂已逝兮情孤，抱深恨兮匪良图。",
      "觅泉台兮窅以默，天宇澹兮怀哉拮据。"
    ]
  },
  {
    "id": "e647d10f134fa8a8c4dec62e886542cc",
    "title": "游蓟门",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "鸡喔喔兮扬翘，暾将出兮天宇高。烟冥冥兮既敛，芳菲菲兮承条。",
      "矫予游兮蓟门，睹佳气兮氤氲。纷扶疏兮轮囷，忽眇眇兮无垠。",
      "青帘兮绣箔，恍飞仙兮绰约。吹竹兮弹丝，扬清声兮入寥廓。",
      "倏回风兮度曲，披红芳兮骇绿。渺佳期兮浩荡，照绮罗兮华屋。",
      "鸟鸣兮交交，车辚辚兮驷骄，聊逍遥兮游遨。"
    ]
  },
  {
    "id": "e647d10f134fa8a8f7a3cf36611c8e22",
    "title": "访石鼓",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "有石兮鼓形，质礧礧兮坚贞。始柔祇兮孕璞，实圆灵兮陨星。",
      "玉人兮追琢，刓方兮就规。越千祀兮不泯，羌神物兮司之。",
      "謇周道兮寝微，宣中兴兮奋发。天戈兮四挥，肆南征兮北伐。",
      "徐方兮载安，猃狁兮摧残。方召兮桓桓，暨补衮兮仲山。",
      "文谟兮武烈，流二雅兮咏歌。铿鍧兮炳耀，昭耿耿兮不磨。",
      "繄端拱兮法宫，四海聿兮来同。选徒兮行狩，吉日兮车攻。",
      "岐山巀兮苍苍，纷旗旐兮央央。𨖍马兮既𩢿，𨖍弓兮斯张。",
      "儦儦兮速速，矢激兮𧱽蜀。■■兮员员，君子来兮逌属。",
      "汧殹兮沔沔，鳗鲤游兮重渊。充庖兮登俎，𤾾𤾾兮絜鲜。",
      "麀鹿兮雉兔，左𧾜趋兮右顾。君子兮逌乐，䟏䟏兮孔庶。",
      "𨖍■兮既平，天子兮永宁。康驾兮申策，言还兮镐京。",
      "左右翼兮委蛇，联赤芾兮光陆离。臣籀兮再拜，瑑丹兮流滋。",
      "粲星斗兮错落，与云汉兮昭回。珊瑚晔兮腾彩，玉树春兮菲菲。",
      "环佩锵兮鸾凤飞，鼎鼐蔚兮蟠蛟螭。诞纪功兮刻石，亘终古兮无极。",
      "历岁华兮既远，半苔斑兮藓蚀。苍烟兮荆棘，雨淋漓兮日炙。",
      "野烧兮年年，亦何悲兮𡙇画。既不偶兮弃损，复宛转兮流传。",
      "嗟以形兮见役，乃幸获乎天全。巍巍兮璧雍，鼓钟兮雍雍。",
      "庇广厦兮深覆，惟日觌兮圣容。甘从事兮击扫，宣人文兮无穷。"
    ]
  },
  {
    "id": "e647d10f134fa8a8da2c69590654a3da",
    "title": "登金台",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "登高丘兮骋望，耿余怀兮太息。昔人兮眇绵，嘅千古兮一日。",
      "彼七雄兮虎斗。肆游谈兮辐凑。捭阖兮纵横，嗟仁义兮莫救。",
      "列馆兮筑宫。有来兮充充。诒谋兮未远，哀望诸兮不终。",
      "苟士修兮信美。岂千金兮能致。戋戋兮贲丘，何炫玉兮求贳。",
      "曦亭亭兮野苍。风萧萧兮落木黄。鸟群飞兮争栖，鸿冥冥兮高翔。"
    ]
  },
  {
    "id": "e647d10f134fa8a844b9e03d9a51b990",
    "title": "谒文丞相祠",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "大厦兮既颠，岂一木兮能全。惟夫子兮遑遑，冀不负兮所天。",
      "天茫茫兮曷讯，彼覆餗兮何心。志佗傺兮不白，泪浪浪兮盈襟。",
      "脱虎口兮危疑，羌中道兮失路。风尘兮𣻳洞，心郁抑兮谁诉。",
      "乘桴兮浮海，波漫漫兮汪洋。渺灵修兮何许，云冥冥兮山苍苍。",
      "搴旗兮空坑，期王室兮再匡。忽豺虎兮充斥，嗟赤子兮流亡。",
      "朱崖兮景从，义旅兮奋张。何时运兮迫阨，肆披猖兮见絷。",
      "矢死兮弗渝，哀夷齐兮不食。拘囚兮累累，慷慨兮陈词。",
      "从容兮就义，日惨惨兮风悲。遗祠兮黉宫，俨肃肃兮令容。",
      "神逍遥兮八极，骖白螭兮驾青龙。流耿光兮天地，与造化兮焉穷。"
    ]
  },
  {
    "id": "e647d10f134fa8a829abbcbd175fc296",
    "title": "望居庸",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "望军都兮穹窿。雄关峙兮居庸。苍翠兮蒙茸。纷苒苒兮凌风。",
      "城巍巍兮两山。临玉塞兮跨高寒。车辚辚兮结驷，风萧萧兮木叶殷。",
      "淙悬崖兮珊珊。恍鸣琴兮清弹。闻仙人兮昔降，遗玉枕兮不刊。",
      "召韩生兮肃之，乃顾余兮一粲。驾黄鹄兮高飞翔，薄层云兮入霄汉。",
      "皇风畅兮八极。荡胡尘兮灭熄。邀浮丘兮赋诗，歌四海兮宁一。"
    ]
  },
  {
    "id": "e647d10f134fa8a8b9d9dd930c2f5fe5",
    "title": "过卢沟",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "洪流兮桑干。汨盘折兮潆湾。架石梁兮横波，濑浅浅兮激湍。",
      "白石兮齿齿，际平沙兮浩漫。揽余辔兮东驰，望天门兮九关。",
      "云飞飞兮来迎。水泠泠兮山青。回飙度兮远响生。",
      "木薆薆兮鸟鸣声。余欲讯兮九河。碣石峙兮嵯峨。",
      "渺沧海兮无极，恍凌风兮浩歌。"
    ]
  },
  {
    "id": "e647d10f134fa8a8fdec4193f8136fee",
    "title": "吊望诸君墓",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "税余驾兮盐沟，见崔嵬兮高丘。招遗老兮问讯，曰夫子兮宅兹幽。",
      "方金台兮筑宫，贤彬彬兮来同。何夫子兮好修，亦驱驰兮向风。",
      "振长策兮高举，下齐城兮建瓴水。时不可兮淹留，忽中道兮易轨。",
      "謇遑遑兮宵征，顾交绝兮不出恶声。俾反戈兮相噬，心不忍兮辞诚。",
      "孤子吟兮抆泪，放子逐兮离忧。自古兮如斯，嗟夫子兮抑又何尤。",
      "春草兮烟浮，野苍苍兮云稠。吊夫子兮虽功美之不就，亦墓在良乡垂誉兮千秋。"
    ]
  },
  {
    "id": "e647d10f134fa8a889e1bfaff626c8c1",
    "title": "题兰二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "绿叶兮紫蕤，芳菲菲兮袭衣。恍临风兮纫佩，憺偃蹇兮忘归。"
    ]
  },
  {
    "id": "e647d10f134fa8a889e1bfaf1c87d987",
    "title": "题兰二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "幽兰兮谷中，芬独秀兮春风。援鸣琴兮搏拊，水泠泠兮山空。"
    ]
  },
  {
    "id": "e647d10f134fa8a88e1baf57420f9cc5",
    "title": "拟招",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "山苍苍兮嶙峋，木薆薆兮山春。药房兮蕙櫋，谷幽幽兮水粼粼。",
      "草芳兮兰馨，泉流兮鸟鸣。君之归兮云缤缤其来迎。",
      "君不归兮使我心怦。山寂寂兮林幽，木黄落兮山秋。",
      "桂树团团兮枝相樛，猿夜鸣兮啾啾。有芝兮可茹，有粳兮盈畴。",
      "纫幽兰兮荫松柏，君归来兮乐琴书以夷犹。"
    ]
  },
  {
    "id": "e647d10f134fa8a8d2faa77a47b1322c",
    "title": "题画二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "木蔼蔼兮山春，泉激涧兮水粼粼。何孤舟兮空系，又独居兮无邻。"
    ]
  },
  {
    "id": "e647d10f134fa8a8d2faa77aad790874",
    "title": "题画二首",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "山苍苍兮云深，渺佳人兮何许。采杜若兮芳洲，揽芙蓉兮远渚。"
    ]
  },
  {
    "id": "e647d10f134fa8a8591d75457db67fe8",
    "title": "秋风辞三阕",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋风兮浙沥，天宇高兮澄碧。爽鸠兮习武，蝉悲鸣兮向夕。",
      "云溶溶兮飞扬，月皦皦兮夜流光。繁星粲兮丽天，謇独处兮空堂。",
      "瞻紫垣兮望太微，心耿耿兮神驰。揽天河兮在户，露忽零兮沾我衣。"
    ]
  },
  {
    "id": "e647d10f134fa8a8591d7545e9445a12",
    "title": "秋风辞三阕",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋风兮萧瑟，芙蓉华兮露白。雁雍雍兮南翔，蓬飘飘兮广陌。",
      "嗟素发兮垂领，视茫茫兮色凄凛。蟋蟀兮在宇，顾形单兮独影。",
      "桂树兮团团，谷幽幽兮云寒。山人兮独往，倚桂树兮盘桓。"
    ]
  },
  {
    "id": "e647d10f134fa8a8591d7545a9a3ca18",
    "title": "秋风辞三阕",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "秋风兮萧条，木黄落兮山之椒。野阒寂兮林幽，豺登兽兮夜嗥。",
      "山中人兮独居，女萝衣兮冰雪肤。耿孤怀兮不寐，步明月兮踟躇。",
      "踟躇兮徙倚，流光驰兮岁云暮。烂若华兮纷敷，魂营营兮达曙。"
    ]
  },
  {
    "id": "e647d10f1354957a4067db0f2e5f6c98",
    "title": "巡边",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "按节巡南国，舟车昼夜行。",
      "烧痕沿路断，水势到湖平。",
      "景物新吟兴，琴书薄宦情。",
      "怀中经术拙，何以济苍生。"
    ]
  },
  {
    "id": "e647d10f1354957af9ecdf213e276920",
    "title": "双忠双节堂百户范震，文正公之后，祖亨、父英俱死于战，祖母陈氏、母陶氏皆守节",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "忠节名堂是阿谁，相传宋相旧家规。",
      "提戈报国捐生日，断发号天誓死时。",
      "两叶并追麟阁武，一门重继柏舟诗。",
      "无因执笔书青简，纪述惭非太史辞。"
    ]
  },
  {
    "id": "e647d10f1354957a7fe70685254d4a89",
    "title": "送朱御史骥任广西佥事",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "几年冠豸肃清朝，拜命宁辞万里遥。",
      "星逐使轺临百粤，霜飞绣斧下层霄。",
      "桄榔绿暗蛮烟净，荔子红酣瘴雨消。",
      "前路若逢相识问，为言华发已萧萧。"
    ]
  },
  {
    "id": "e647d10f1354957aabe6cd9d601f5037",
    "title": "闻鸮有感",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "鸱鸮夜入禁垣鸣，阿阁鸾凰不听声。",
      "感我正兴家国念，寒梅唤尽到天明。"
    ]
  },
  {
    "id": "e647d10f1354957a63e67c56d61a9c0b",
    "title": "古道",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "驰车出东城，车声何辚辚。",
      "揽辔就古道，古道多荆榛。",
      "十进九反却，嵲屼摧吾轮。",
      "所造未千里，计程已逾旬。",
      "岂不欲改辙，良愧前修人。",
      "吾宁重迟滞，此道终当循。"
    ]
  },
  {
    "id": "e647d10f1354957a63e67c56d3fde819",
    "title": "古道",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "行行半途中，忽值阴霾起。",
      "淫雨经旬馀，大道生泥滓。",
      "我马没其胫，我车濡其轨。",
      "岂无小径通，攀缘良可耻。",
      "敛容就道隅，候此风雨止。",
      "人生不偶多，长叹将何以。"
    ]
  },
  {
    "id": "e647d10f1354957a71f69450550518c9",
    "title": "铜岭战场",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "北风万里扬胡沙，将军奋起勤王家。",
      "军门一呼天地动，义士响应多如麻。",
      "胡兵屯云遏南境，将军索战登铜岭。",
      "寸兵誓断敌人头，尺组拟系单于颈。",
      "两兵交锋日光薄，北风不劲南风恶。",
      "将军壮气冲牛斗，倏见旄头马前落。",
      "腥膻迅扫南海清，翠华竟去无回旌。",
      "遂令壮士有遗恨，千载犹闻战鼓声。"
    ]
  },
  {
    "id": "e647d10f1354957a5ca4717076c00c40",
    "title": "莞草",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "菀彼莞草，其色芃芃。",
      "厥土之宜，南海之东。"
    ]
  },
  {
    "id": "e647d10f1354957a5ca471702b2245f3",
    "title": "莞草",
    "authorName": "卢祥",
    "authorId": "e647d10f1354957a4edaa105cec6f62c",
    "dynasty": "明",
    "content": [
      "宜簟宜席，资民之食。",
      "邑之攸名，实维伊昔。"
    ]
  },
  {
    "id": "e647d10f135fec757f35a3555ac90309",
    "title": "得应职方书以诗答之",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "郎署飞符日，题书问谪居。",
      "自因乡使到，翻觉旧交疏。",
      "风月尘沙里，边风鼓角余。",
      "谁知迁客梦，夜夜绕鸾舆。"
    ]
  },
  {
    "id": "e647d10f135fec750f152a916af3d164",
    "title": "寄冯敬叔",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "同作他乡客，嗟余更滞留。",
      "关山明月夜，边塞白云秋。",
      "汉阙孤臣梦，胡笳万里愁。",
      "桑干河水近，知是忆并州。"
    ]
  },
  {
    "id": "e647d10f135fec7536e85de694f594b2",
    "title": "送张司丞有功北上",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "北风吹动宝刀初，短别江城念有余。",
      "知己不因长会面，论心只欲屡题书。",
      "征帆未及春先到，乡梦须教岁并除。",
      "君若逢人谈姓字，知余京国旧交疏。"
    ]
  },
  {
    "id": "e647d10f135fec75b0968c724fccc0c1",
    "title": "赠李将军",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "当年海上扬尘日，独有将军剑戟驰。",
      "刁斗只令诸校集，羽书不使侍臣知。",
      "时将落叶供书草，自遣飞花入酒卮。",
      "勋业定知长剑在，徒嗟李广未逢时。"
    ]
  },
  {
    "id": "e647d10f135fec757dbae06432fb4a20",
    "title": "秋怀",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "风雨摇秋湿不开，纷林残叶逐人来。",
      "寒云作阵江关暝，粉堞遥传鼓角哀。",
      "直北朱旗真下泪，淮阴冰色未登台。",
      "玉堂金阁双龙管，乱落梅花正举杯。"
    ]
  },
  {
    "id": "e647d10f135fec7587708299a9685d6f",
    "title": "秋夜感怀",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "飒飒西风日夜吹，将军出塞又空回。",
      "不知白骨堆沙岸，犹自红妆送酒杯。",
      "诸葛已无筹笔驿，李陵偏筑望乡台。",
      "悲歌莫厌伤心曲，不是忠臣定不哀。"
    ]
  },
  {
    "id": "e647d10f135fec75abc56438c175e88a",
    "title": "答陈鸣野社友",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "十年赤县频为吏，一疏中朝便落官。",
      "劳寄音书知梦在，细筹世路念归难。",
      "马蹄最识边沙塞，雁影犹惊苦月寒。",
      "词客幸能怜旅况，玉门应为赋生还。"
    ]
  },
  {
    "id": "e647d10f135fec75a5a1a128999347c1",
    "title": "送朱子南还",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "十年辛苦在京华，梦里何时不见家。",
      "一到若耶溪畔月，始知杨柳隔天涯。"
    ]
  },
  {
    "id": "e647d10f135fec75b2dceaf5da75ab2d",
    "title": "闻角",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "谁将清角月中吹，格调分明出塞回。",
      "莫遣胡儿闻此曲，翻嫌汉将不穷追。"
    ]
  },
  {
    "id": "e647d10f135fec755550e506dfbfdbca",
    "title": "感怀",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "割生献馘古来无，解道功成万骨枯。",
      "白草黄沙风雨夜，冤魂多少觅头颅。"
    ]
  },
  {
    "id": "e647d10f135fec75e0853909e2276a6c",
    "title": "寄张有功二首",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "边城杨柳路傍垂，折取长条欲赠谁？",
      "不若寄将明镜去，为曾照我鬓如丝。"
    ]
  },
  {
    "id": "e647d10f135fec75e0853909fa2c935f",
    "title": "寄张有功二首",
    "authorName": "沈炼",
    "authorId": "e647d10f135fec755cbdfd0d596f713f",
    "dynasty": "明",
    "content": [
      "桑干河曲水潺潺，好送征人双泪还。",
      "带叶随风千里去，又愁隔断万重山。"
    ]
  },
  {
    "id": "e647d10f1366c652db9809c78af7b1bc",
    "title": "题徐景颜教谕縠江渔者卷",
    "authorName": "邵伯宣",
    "authorId": "e647d10f1366c652d1457b72d1457b72",
    "dynasty": "明",
    "content": [
      "柯山青浸縠江波，有客长年被绿蓑。",
      "钓泽偶膺多士选，讲帷仍赋散人歌。",
      "桃花白鹭忘机久，莼菜鲈鱼入梦多。",
      "迟子束书归旧隐，水云深处一经过。"
    ]
  },
  {
    "id": "e647d10f13749e456b911e6bf34c1087",
    "title": "橐籥子歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "太虚无垠浩磅礴，孰使阴阳兆开凿。皇皇真宰执化枢，鼓荡吹嘘橐中籥。",
      "由来万有同一源，玉检琼编秘经略。玄元圣祖启妙机，百万微言示冲漠。",
      "廓然茫昧天地先，无名无象皆自然。百鍊精金返真液，龙虎乌兔相萦缠。",
      "古来至士亦罕遇，至人珍秘亿劫传。祝融之孙得异说，垢足麻衣叩雷穴。",
      "自言纵闭司雨旸，霹雳鞭驱随奋烈。少曾飞步金马门，圣嗣勋卿尽倾结。",
      "翻然不受簪佩羁，直驾风霆走吴越。是时金璧罗英豪，岂意风尘顿愁绝。",
      "韶华满眼总灰烬，傲睨芳尊肆谈阅。归来且识真主颜，仙岩鬼谷思盘桓。",
      "扫花钓水弄清啸，尘世俗虑毋毫干。洞观向来去就不足数，登我石磴之上洗耳听潺湲。",
      "昨言忽忆桑梓里，天冠之坛久芜弛。雕甍画栋劳经营，越岁前图复雄峙。",
      "削空两璧峨帝宫，石室云床蓄雷雨。我亦寻山筑茅屋，琵琶诸峰美如玉。",
      "尝闻大药宜早营，炼就丹光遍空烛。洞庭彭蠡波沧溟，黄鹤一去安飞行。",
      "汞铅颠倒岂细事，为我剖决乾坤精。谁云洞天别有书，洞中之天惟虚无。",
      "既非皇人所笔广丈馀，又非元始所说空悬珠。烦君鼓橐讯然否，请括溟涬大块归元初。"
    ]
  },
  {
    "id": "e647d10f13749e4585e8d03e49c2db53",
    "title": "题郭熙秋烟平远图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "画中五代俱匠师，荆关董李称绝奇。",
      "河阳昔居秘阁内，神宗眷遇重一时。",
      "手图屏障遍宫府，古来签轴不足数。",
      "金壶玉椀留墨香，湘云华岳生毫楮。",
      "是时馆中千百卷，越世相传不多见。",
      "劫灰一息江海空，彩素因之昧高远。",
      "丹丘自是苏米徒，此笔妙绝当时无。",
      "风烟黯淡秋树晚，短桥斜屋行人孤。",
      "远黛晴岚隔墟里，山村路暗寒钟起。",
      "僧舍人归别水津，凫鹥声散渔歌里。",
      "河阳时在圭璧间，意态落笔浑溪山。",
      "使人对画欲绝世，闲情倦思怀跻攀。",
      "我思昔人今有年，放旷日已俱抛捐。",
      "北苑蓟丘获模写，犹好钟陵僧巨然。",
      "世传粉绘竞妍丑，澹冶人情蕴琼玖。",
      "岁寒枯淡见苍森，指顾风标凌不朽。",
      "沧洲玄圃事莫期，蔬餐茅栋临东菑。",
      "霜林石涧足栖逸，贾公宁有冰鉴知。",
      "晴囱展图为之惜，落寞浮名在编籍。",
      "赏心独忆云林翁，皓首从谁玩空碧。"
    ]
  },
  {
    "id": "e647d10f13749e45052208cf584de627",
    "title": "题何沧洲象山高节墨竹歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "唐家画法竹最多，干叶每贵施青螺。",
      "崔徐唐赵杂花鸟，五代变更初李颇。",
      "阎梁诸作皆妙绝，独许苏文成一窠。",
      "元盛先称赵李辈，房山京兆俱名代。",
      "当时声耀动林府，脱颖壶仙犹狡狯。",
      "壶仙昔自燕吴归，气吞云梦光陆离。",
      "三湘七泽隘胸宇，尺璧寸珠安苟施。",
      "沧洲老人探骨髓，腕臂一扫秋风随。",
      "遂令毫楮盈四座，快饮肆意令人嗤。",
      "昨为黄郎写高节，缘追卓劲犹奇绝。",
      "六经百史意莫传，建安青田事明灭。",
      "幽繁但诧充栋辞，寂寞秋潭写空月。",
      "况此超尘泾渭空，断崖绝壁春雨丛。",
      "黄州嶰谷今几种，落笔独我先推雄。",
      "云箨风根象麓趣，融扁拨𩍐俱蚕虫。",
      "夏山百叠水千尺，夜雨萧骚太阴黑。",
      "展卷挑灯谒我题，尚恐风雷惊四壁。",
      "勿谓长竿无钓纶，沧洲白头犹我惜。"
    ]
  },
  {
    "id": "e647d10f13749e45b2c9cb19acbcd70a",
    "title": "题王右丞雪霁江行图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "为陈无垢作，希夷之孙貌若仙，卧云不出动十年。",
      "挥毫自比荆李辈，旧藏卷轴皆精传。王维此图更幽绝，漫空积雪愁云天。",
      "茆屋谁家旧篱落，前山后渚相萦礴。袁安屋舍风正寒，老木萧条干盘错。",
      "放舟应有晓行者，竹梅亚地溪声恶。烟霏溟漠渔网静，乱絮飞花夜鸣薄。",
      "尺图景物兴难尽小，坞桥通足深隐绝。类君家，象麓居，龙湫石磴蛟蛇影。",
      "琼林柯叶冰欲解，飞瀑颠崖两峰顶。客来扫雪开昼门，冻叶滑屦篷檐温。",
      "坐怀方薛试春茗，故旧凋谢今谁存。黄尘沸热未清泠，何事酒垆烧竹根。",
      "白头偃卧意未倦，会须共笔山南村。"
    ]
  },
  {
    "id": "e647d10f13749e45c3f5464ea766589d",
    "title": "题湖山春翠图歌为倪晋明作",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "春江涨流夜喧作，霖雨如膏滞山郭。",
      "新图坐阅类经行，金彩湖山肆游乐。",
      "谁家门巷柳烟丛，别渚舟帆花雾幕。",
      "清都阡陌酒垆春，丝管相催莺燕频。",
      "小船风送残音曲，月榭歌帏蒲藻滨。",
      "黄金买笑轻乡土，白发朱颜改秋水。",
      "欢筵宜厌梵台钟，晚市何憎荻花雨。",
      "当时珠璧烂京华，湖水荷香今几家。",
      "古来消长电惊目，莫怪寒潮悲暮笳。",
      "自缘粉黛擅苍翠，心迹熏酣动忘岁。",
      "记我林逋鹤队行，江声海色归帆尾。",
      "浦树汀云送瞑鸿，闲情尽付严滩句。",
      "汉家倪掾带经锄，故业尤存图与书。",
      "多君白首素贤裔，高卧松筠耽自娱。",
      "要知杨郑等榛砾，清白传芳看有无。"
    ]
  },
  {
    "id": "e647d10f13749e454e110d42836976b6",
    "title": "题琵琶云气图歌为张彦弘作",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "岱舆之山走灵骨，化作劫外千奇峰。",
      "此峰立我茅舍北，泼墨许我沧洲雄。",
      "沧洲酒酣肆挥扫，章达高情尤绝倒。",
      "浮云浩荡随有无，期尔来巢拾瑶草。",
      "苍烟积雨龙怪居，云屏石磴相萦纡。",
      "碧涧红泉恍疑似，梦游尚记仙人都。",
      "况是清修久闲适，燕景空蒙漱琼液。",
      "坐来黄叶坠西风，对此令人重相忆。"
    ]
  },
  {
    "id": "e647d10f13749e45a7066a572bca1c82",
    "title": "题宋复古溪山积雪图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "空山积雪动千尺，太白嵯峨遽今昔。",
      "墨图尤儗辋川庄，价重南金世珍惜。",
      "袁安高卧惯深扃，孟嘉独蹇馀空迹。",
      "归棹宁忘赤壁鲈，幽禅共宴云岩夕。",
      "荒亭落木正凝寒，涧道冰流墅桥逼。",
      "巢屋老居固阴崖，破冻飞泉洒银壁。",
      "我亦沧浪把钓徒，旷睨乾坤微一息。",
      "怡情皓素欲谁侔，静里春阳惟内溢。",
      "披图浑觉涤纤埃，霁黛何妨幻空碧。",
      "只今毫墨谢衰迟，诗情漫逐冰丝滴。"
    ]
  },
  {
    "id": "e647d10f13749e456c4ef45c355a09ca",
    "title": "题吴至灵葆和藏董元寒林重汀图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "曾读屈骚语，怅然怀远游。空山高卧日慵起，对此宛历江湖秋。",
      "重汀回抱别淑隐，洞庭木落湘妃愁。不将巧趣混天真，寒林杳霭迷烟氛。",
      "凫翳散乱已冥邈，渔舍两三知几春。江南此景兴莫比，霜冷蒹葭长新水。",
      "长松影落空籁鸣，小艇残阳归雁尾。吴网近著风霆脉，云笈深藏窥莫得。",
      "野渚平川忆故园，林原入梦经年隔。顾我曾追老画师，层峦叠嶂探幽奇。",
      "荆门雅澹推董李，隋珠定价今谁知。明日京华理归浆，空阔神情梦中想。",
      "月际潮生晚思多，菰蒲过雨寒风响。"
    ]
  },
  {
    "id": "e647d10f13749e4554b47a586162903c",
    "title": "好静轩歌奉教赋",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "太始混开辟，玄黄敷判初。人文兆三极，乾盖包坤舆。",
      "宇宙循环渺无间，万有吹息周盈虚。至人调元视浩劫，岂止区区了生灭。",
      "静根于动动复静，互运阴阳赴车辙。贤王富积万卷书，汉献才优独修洁。",
      "夙探好静道之基，清静正民民乃悦。高轩不贵饰纷华，岷峨为嶂芬瑶花。",
      "俨持藩屏辅亲国，忠孝诚明惟帝家。执中之妙皆静力，舜禹相传由建极。",
      "圣贤确示仁义途，湛彻虚明岂沉寂。道存编帙千万辞，方寸敛之无别歧。",
      "冰壶秋月皎中夜，渥洼绿耳停奔驰。璧水为鉴，灵台是居，黄舆廓象，玉液流酥。",
      "天根来往自昼夜，赤水象罔浮玄珠。坐燕鸿蒙游太古，仁寿有躬滋乐土。",
      "曷夸泛海觅佺期，羲农至治惊谈麈。俯愧微臣林野俦，累蒙宸眷被鸿庥。",
      "敢辞芜陋为轩祝，忝窃遗宗遵内修。苍崖曲涧卧秋水，谷鸟岩泉第盈耳。",
      "寂然真宰贮一源，风叶云萝老烟雨。仰怀廷阙五云栖，鸾鹄翔骖霞佩跻。",
      "独惭攀附渺何及，睿算日瞻天与齐。纶章飞坠琼林曲，洞吏天姝环拱肃。",
      "奇英丽藻烂群芳，梦绕钧天夜光烛。馀光烜耀动九埃，寂寞幽滞顿尔心颜开。",
      "愿趍璿台翠岫千万丈，一洗朽腐之凡才。谒侍轩居图史侧，六合凝虚昼生白。",
      "道之枢，帝之则，浩漠玄机启渊默。鹍鹏神化归毫芒，埏埴甄陶聊一息。",
      "坐来囊括溟涬会一元，千古皇图光简册。"
    ]
  },
  {
    "id": "e647d10f13749e456ee81dfd09cd707c",
    "title": "题方壶真人奇峰雪霁图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "岷峨太古雪，万劫昆仑巅。壶仙洒墨总冰玉，剑阁㠝岏西极天。",
      "层峰浪涌何奇绝，暖动鱼龙湘水裂。霁色初分款段桥，松涛夜度峨眉月。",
      "沧江老屋山之幽，极浦阴崖回冻流。袁安门巷三尺白，古木焕烂珊瑚钩。",
      "笑我支离卧丘壑，琼树瑶芳翳溟漠。大泽重裘雾霰深，春风渐转梅花角。",
      "衰倦谢毫端，披图意忻愕。辋川遗兴邈复追，静对孤光隐寥廓。"
    ]
  },
  {
    "id": "e647d10f13749e452cc3fa83946d12b2",
    "title": "清熙亭同诸玄幕赏紫牡丹即席赋歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "洛阳花品传芳秩，姚魏名花皆异植。",
      "劫换尘氛见每稀，谱英辨质探遗籍。",
      "清都自是有天根，万片晴霞飘国色。",
      "积雨园林丽日和，艳先桃李东风逼。",
      "虚亭漫足少娱春，真赏欣谐总玄职。",
      "韡萼联翩况共欢，文彩犹多老宾客。",
      "枝擎翡翠泻银河，色荡玻瓈泛金液。",
      "育秀全资造化功，流辉不让天孙织。",
      "陈觞稍面画楹间，列席傍依彩檐侧。",
      "悦鸟分明度笑歌，好山高下融衿臆。",
      "馔香兰馥锦云披，杯面莲垂珠露滴。",
      "却愧妍心慕邵程，宁期眩俗追何石。",
      "怡安尚冀并芳丛，岁岁看花醉今夕。",
      "如此韶华奈兴何，宾筵为乐情无极。"
    ]
  },
  {
    "id": "e647d10f13749e459d56df7237f4c74b",
    "title": "送别王仲缙先生歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "为学贵师友，斯文追大宗。江湖近凋落，王子欣相逢。",
      "昨我髫童慕儒业，尊君卓起推文雄。先子尝从谒明主，文光万丈腾奎府。",
      "固宜英嗣继休声，云梦沧溟隘吞吐。华川钟秀山岳奇，辞源自昔专吴楚。",
      "一朝辉彩动贤王，九苞凤羽鸣朝阳。鹓行倚马千万语，班贾曹刘焉足方。",
      "我闻王书积万卷，探索朝夕高虞唐。珠玑金玉非嗜好，圣训皇谟世为宝。",
      "自缘天纵皆宿成，况此贤才臻辅导。汉唐藩屏知学稀，千古鸿名亘穹昊。",
      "却愧山林庸钝资，累蒙恩眷徒心驰。逢君备语仁睿德，执报未能欢欲趋。",
      "空山积雨交夏绿，联璧独肯过茆茨。湿云到地绕原隰，啼鸟深林昼阴寂。",
      "翠荷斜带碧篁妍，残花低亚清泉急。蒲叶倾尊五月凉，离情缓逐长淮入锦囊。",
      "卷帙探遗言，禁苑骊珠光。四悬极谭精蕴深，启沃述作幸纪名。",
      "山川世闻久，枯木寒泉冰雪情。千金难遇论杯酒，玉堂金马虚位方待贤，直睹高骞动星斗。",
      "品藻惭加樵牧音，大雅宁遗凤麟薮。岷峨苍翠仙者都，莫惜因风慰驽朽。"
    ]
  },
  {
    "id": "e647d10f13749e45f9fd38871e25e973",
    "title": "题方壶宝晋云烟图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "昔与奉常辈，丹青耽妙年。披图且览句，抚慨心茫然。",
      "壶仙胸宇丹青府，燕赵归来隘吴楚。襄阳逸法诉荆关，海岳风流雄万古。",
      "自缘宿契海岳情，云烟浩荡穷沧溟。山浮群树清濑远，雨洗半峰孤塔明。",
      "湿岚馀霭纷夏绿，墅渚轻风散凫鹜。移家愿卜水云㘭，长竿独倚清溪曲。",
      "奉常高弟俊彦流，泮水横经今几秋。鹅湖秀色赋真赏，对此宛卧沧江幽。",
      "画意非苟精，神情会应少。落月秋空江海思，浪拟浮槎度林杪。",
      "北海高风须力追，清衿气吐云烟姿。曹刘沈谢兴莫比，溟鲲一跃凌天池。"
    ]
  },
  {
    "id": "e647d10f13749e45cfeabad72825913c",
    "title": "题方壶真人墨竹歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "方壶之山倚空势，阴壑长竿动千岁。",
      "壶子衿情海鹤闲，墨华纵写云烟趣。",
      "遂令倍价重南金，怒发扬眉鲜轻与。",
      "只今寥落散骊珠，太息鲸涛渺仙逝。",
      "我昔琼台立雪时，每许馀光发骐骥。",
      "廿年弄翰兴莫追，春箨秋筠览苍翠。",
      "云卧丹丘不记年，短筇几顾沧波弃。",
      "儗招六逸卜芳邻，旷芳浮缘衰懒至。",
      "坐阅孤标共岁寒，冰霜岂折凌霄气。",
      "蚤慕还丹炼汞铅，静探雅操消尘系。",
      "束书须叩刘长生，怡悦何如澹中味。"
    ]
  },
  {
    "id": "e647d10f13749e458cfdf26000e999b3",
    "title": "题松阴授道图歌为王景山赋",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "缑岭仙人，结屋琼林东。巢云道者，为写百尺之长松。",
      "见山堂前荫高盖，根盘铁石枝虬龙。自言泥丸古仙子，昔者授道琼山翁。",
      "有如灵坛燕白石，长萝秋籁吟天风。上摩九霄错落之云汉，下接三山渺漠之星虹。",
      "泥丸之道视旷劫，直与偃蹇苍翠窥鸿蒙。缑仙昔跨岭头鹤，闽海吹笙访名岳。",
      "故人喜是仲父尊，回鸥溪枕梅花阁。嘉定雄词百炼兵，细语情深古方朔。",
      "道山文彩嗟寂寥，振翮超腾足鲸角。忆过溪上停归船，酾酒松阴溪月圆。",
      "纵横鳞影落空翠，杳霭竽声回溟川。乔木疏篁不堪写，抚今感昔心茫然。",
      "毕宏韦偃称绝笔，独许壶仙踵芳迹。云孙宜更追令名，涧水林峰暮寒碧。",
      "后凋之木梁栋材，阴崖霜雪应稀择。笑我放歌兰蕙丛，欲剪松花酿春液。",
      "举首共招陈白二老仙，醉卧云涛弄秋色。"
    ]
  },
  {
    "id": "e647d10f13749e459408e536fc8c2138",
    "title": "古砚歌答解性初高士赠宝晋斋砚而作",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "空峒山人居嶰谷，拥翠成轩种群玉。",
      "生平好古陋流俗，垂钓扬江岍山曲。",
      "昔尝授道袁安门，立雪瑶台书万束。",
      "珍图异玩皆绝奇，云锦为囊善牧蓄。",
      "时来桂馆闻钧天，握手论交逾十年。",
      "相知不怪有清癖，每赠毛颖兼陈玄。",
      "石乡雅制来即墨，蕴质含章尤砺坚。",
      "铭词重是宝晋物，枝蔓瓜瓞相连绵。",
      "南塘砚品每无价，龙尾洮溪未容诧。",
      "端歙犹推西北岩，青逼琅玕紫如赭。",
      "襄阳本是南宫仙，自许苏黄堪并驾。",
      "海岳庵前铁瓮城，爱石应须拜其下。",
      "驽骀过谓追名骝，封题远寄沧江头。",
      "磨砻愈钝鄙精锐，体方用静心与侔。",
      "穷经朝夕谩披写，临池一扫春云浮。",
      "梧竹轩窗共清夜，冰绡云雾腾蛟虬。",
      "京华苦惜久离别，痼疾翻成卧松雪。",
      "秦淮春涨鲙思吴，京口秋高潮梦越。",
      "支离晚契松乔踪，价忝杨休赋应劣。",
      "愿子空峒寿与齐，缓调笙鹤梅花月。"
    ]
  },
  {
    "id": "e647d10f13749e4564d05c75c42c27f6",
    "title": "题董北苑秋江待渡图歌为汪大椿赋",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "山幽幽，水悠悠，乔林落落依崇丘。",
      "夕阳在地凫鹥散，二三归客呼行舟。",
      "清霜被野晚风急，白露带袂寒江流。",
      "蒹葭远渚飘叶赤，浦溆荒桥乱山碧。",
      "回汀迷岸几渔家，霁月遥天两飞翼。",
      "古来画法惟荆关，北苑犹推李郭间。",
      "不妆巧趣合天造，云烟澹漠江南山。",
      "汪子才华出群骥，文墨有成探画意。",
      "珍藏此幅动十年，肆笔鲛绡每丰势。",
      "愧我少年游越吴，壶仙泼墨倾金壶。",
      "风潮雨濑盈尺素，易画稍窥龙马图。",
      "久遗毫墨藉云卧，乔木重是青珊瑚。",
      "云中山，天际水，昔欲壮游今倦矣。",
      "锦城春色绣围空，画阁晴光香雾洗。",
      "湘水闲情兰蕙丛，剡溪逸兴林峦许。",
      "爱子芳年笑我衰，琴书满座娱清晖。",
      "青云高步矫驰翮，焕耀家声光陆离。",
      "得失几何纷代谢，遗墨萧条动无价。",
      "尘世驱驰待渡人，谷霭川霏竞高下。",
      "严滩钓艇一叶微，鲙鲈得味轻王霸。"
    ]
  },
  {
    "id": "e647d10f13749e45f67a1c3ee6b4655e",
    "title": "题华山仙掌图歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "太华峰，古名岳，元气扶舆兆磅礴。根盘西极嵩岱尊，万丈苍崖倚寥廓。",
      "斜倾半月指掌明，侧挂银河碧空落。摩霄岋嶪张峻屏，培塿群山从良霍。",
      "天子巡方几幸临，荒祠古宇凌千寻。断桥远带墟渚静，老木低亚川源深。",
      "浮云似隔钟鼓暮，铁索高悬渺烟雾。中有仙人王子乔，虎豹为关石为户。",
      "我朝望秋当隆平，遍遣羽士逼精诚。遥坛瞻谒莫敢登，归复金门驰圣情。",
      "雄辞妙刻照千古，秦汉徒夸禅梁父。山灵川后降祯祥，宗社安隆固天府。",
      "巨灵劈石通川流，明星玉女栖丹丘。黄河盘涡出天际，白帝金精荧彩周。",
      "车箱箭括通天路，我欲因之与天语。儗招马卫驾鹿升，翠崖丹谷知何许。",
      "手携九节杖，笑拍洪崖肩。饥餐落雁霞，渴饮玉井莲。",
      "紫衣朱鬓或相遇，借我茅龙飞复旋。壶仙白首惊画绝，赑屃遗踪岂磨灭。",
      "泠风一息九万程，底须醉向峨嵋月。"
    ]
  },
  {
    "id": "e647d10f13749e454695cc7a92c12009",
    "title": "豫章秀才歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "丰城古剑气，化作豫章木。上摩牛斗墟，下荫湖湘曲。",
      "吴刚钟秀山岳英，入地深根拔苍玉。绿发穷经会化机，博究儒玄尽膏馥。",
      "中罹兵革涉艰危，花鸟春深林谷非。故园无处觅归棹，琴寓幽寻芗水涯。",
      "授业黉宫蔼佳誉，一朝荐剡光彤墀。束书秘阁环帝胄，藩府歘受贤王知。",
      "晋祠雄峙太行北，燕树秦峰护今昔。我王嗣位焕文明，鸿宝珍图罗贡职。",
      "圣主深愉孝友情，宸衷岁注骈繁锡。花萼相辉古所稀，多君辅导联圭璧。",
      "谁夸袁粲梁栋材，独许王俭如珉瑰。儒冠早际盛明世，紫泥赤绂来天阶。",
      "几遂东还觅桑梓，太行古雪飘飞崖。山家夜对紫萝月，班荆石磴歌庭槐。",
      "袖出贤王珍翰美，豫章翻风气莫比。词源百斛粲骊珠，先帝恩浓宠纶语。",
      "盘根孕秀烟雾深，直干凌空霆电起。遗芳快睹千里驹，塞漠尤期甲兵洗。",
      "别绪浑添渭北思，翻疑梦绕西山雨。西山之高峰，群仙挟飞佩。",
      "欲撷南浦云，神交蹑吴汇。张华预识剑津龙，夜光直射银涛碎。",
      "冰雪高标傲岁寒，清都尽许寻鲈鲙。约我玄洲扫白云，底须钓海寻鳌背。",
      "君不见孔明老柏高倚天，柯叶翠蔓垂千年。芳名愿与悬宇宙，故人应寄归来篇。"
    ]
  },
  {
    "id": "e647d10f13749e45ad716aaefb79a8f2",
    "title": "野舟行",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "翩翩一叶舟，荡荡广漠野。大幻视八纮，烟波为六马。",
      "始从振翮沅湘间，荆门声动争挥诧。试业黉宫未有年，曳裾每重王公前。",
      "岷峨览辔入巴蜀，剑阁崔嵬高插天。一朝令誉达明主，美政推贤著天府。",
      "精忠浩荡三峡源，俊德辉光百川武。钱塘潮落海门秋，豸冠骢马来南陬。",
      "浇风鄙俗顿除涤，湖光万顷烟氛收。自谓天心眷吴越，调官复补洪都缺。",
      "花覆乌台剑气寒，冰凝铁柱凌高节。昨过琼林风雪隈，和风暖日姿颜开。",
      "欢呼倒屣即知已，醽醁细倾歌落梅。浮生总类转篷急，橹棹帆樯几张翕。",
      "纵柁长江白练宽，雄吞七泽湘妃泣。我亦沧洲把钓徒，轻浮一苇穷天吴。",
      "渭川严滩傥相值，握手一笑哦菰蒲。知君南浦多鲂鲤，不啻空山卧烟雨。",
      "紫阙青云俟远期，白头共钓潇湘水。"
    ]
  },
  {
    "id": "e647d10f13749e45456da50bea233fdf",
    "title": "停云辞",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "停云之思兮，思不能已只。予兮斯栖，有山有林有园有田只。",
      "山崖卓拔，居辄拮据只。林木蔽芾，时而蒙翳只。丘樊衍沃，味所茹蓄只。",
      "田畴嶕峣，食以菑畬只。仰瞻扶舆，宇宙随所寓只。",
      "来今往古焉有穷只。予兮斯栖，复吾广居只。仰止昔人返吾诚只。",
      "道以为径由适趍只。德以为宅直而方只。体仁为防，遵义为范只。",
      "大中至和心之醇只。闳文钜章道所载只。持敬弗愆主厥一只。",
      "溥博其渊慎兹独只。制以衡辙为德舆只。操其淄潾增澡砺只。",
      "执中无隅神无方只。心君湛然净以虚只。圣哲同皈永矢蹈只。",
      "停云而思远溯游只。丽泽其鲜胡盍簪只。浇风颓波曰漂宕只。",
      "孰偕寤言中心乐只。平陆修阻慨邈悠只。舟车莫从奚促席只。",
      "洞视千古等须臾，伐木以歌怅吾悲只。"
    ]
  },
  {
    "id": "e647d10f13749e4538f638fc7b3644da",
    "title": "儗鞠歌",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "鞠歌奚儗兮，感斯道之莫信。情郁悒兮无语兮独黯黯。",
      "焉慨将兮自珍，乘骐骥兮灵氛。驽骀竭蹶兮，惟敬修以书绅。",
      "托空言以述古兮，或庶几乎芳泽。肥遁为心兮，乃循循其以明德。",
      "轶驾兮轼曷凭，数千百载兮邈乎靡胜。道岂实萎兮，则予孰得缵绪末馨。"
    ]
  },
  {
    "id": "e647d10f1384326cdf344afea8029711",
    "title": "秋夕有怀",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "洛浦遗衾未可将，露蛩凝思满中堂。",
      "鹊桥已散银河影，雁柱初传玉宇凉。",
      "灯近暗窗星有焰，扇归秋笥月无光。",
      "怀人不寐多惆怅，更耐悠悠漏点长。"
    ]
  },
  {
    "id": "e647d10f1384326c1d2d3a2fcc453faa",
    "title": "歌妓",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "银烛前头见楚莲，雪香轻袂掌中旋。",
      "章华台上春风起，一片杨花拂玳筵。"
    ]
  },
  {
    "id": "e647d10f1384326cec35d22de83d1fc4",
    "title": "江南意",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "郎居横江口，妾住横江上。",
      "生小惯风波，莲舟喜摇荡。",
      "荡舟莲花湾，花红照人颜。",
      "举头见郎来，低头隐花间。",
      "花疏不成隐，相见还相哂。",
      "都缘春意深，留连夕阳尽。",
      "前洲伴将稀，那能不相违。",
      "抛情明月下，各自唱歌归。"
    ]
  },
  {
    "id": "e647d10f1384326cbedcd2974b03a25d",
    "title": "段七娘",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "度曲千金贱，凝妆一面红。",
      "声迷铜雀妓，艳夺馆娃僮。",
      "白雪飘朱阁，香尘散绮栊。",
      "泪湔司马袖，肠断使君骢。",
      "秋水涵瞳润，春山入黛浓。",
      "弄箫惊紫凤，拂轸怨离鸿。",
      "镜展金鸾月，钗横玉燕风。",
      "谢娘收钿匣，嬴女掩香筒。",
      "石竹珝芳髻，夫容隐绣幪。",
      "灯然珠树侧，人醉锦莲中。",
      "粲粲星辉户，微微露洗空。",
      "几年怜宋玉，今夕遇韩冯。",
      "密意蜂攒蕊，芳心蝶恋丛。",
      "春笺封豆蔻，罗带绾芎皞。",
      "步障重抛锦，门钟叠缀铜。",
      "曲阑装翡翠，高榭璪花虫。",
      "莺睡烟蒙柳，乌栖月浸桐。",
      "银觥休凿落，琼箭起丁东。",
      "客散歌屏冷，香昏睡阁融。",
      "日高春梦觉，娇缬散花緵。"
    ]
  },
  {
    "id": "e647d10f1384326ce3686bcb99519729",
    "title": "石城晓",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "城角晓呜呜，城西月痕堕。",
      "城中春思慵，楚梦熏兰火。",
      "玲珑金马门，玉佩声琐琐。",
      "红日压宫垣，千花眠贴妥。"
    ]
  },
  {
    "id": "e647d10f1384326ca566102e71c7d99b",
    "title": "隔谷歌",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "兄羁囚，弟露宿。兄弟本连枝，谁令隔山谷。兄受饥寒日困辱，弟欲救之力不足。",
      "力不足，可奈何？愿作高飞鸿，衔之出网罗。"
    ]
  },
  {
    "id": "e647d10f1384326cee665671ff13275e",
    "title": "关山月",
    "authorName": "王怿",
    "authorId": "e647d10f1384326cd1457b72d1457b72",
    "dynasty": "明",
    "content": [
      "汉月孤生瀚海头，迥临荒野照边州。",
      "光残金柝声中晓，晕满雕弓影外秋。",
      "漠北征人齐倚剑，城南思妇独登楼。",
      "那堪今夜关山月，况有胡笳引泪流。"
    ]
  },
  {
    "id": "e647d10f13fcb2f3dfc449d6581e8d32",
    "title": "过黄玄之山居",
    "authorName": "唐泰",
    "authorId": "e647d10f13fcb2f3d1457b72d1457b72",
    "dynasty": "明",
    "content": [
      "半生流落意，相见但依依。",
      "卧病看春尽，愁心对客稀。",
      "砌花飘涧户，畦药映园扉。",
      "莫怪频来此，沧洲兴不违。"
    ]
  },
  {
    "id": "e647d10f13fcb2f364b633381fa6d242",
    "title": "江上书怀寄周玄林敏",
    "authorName": "唐泰",
    "authorId": "e647d10f13fcb2f3d1457b72d1457b72",
    "dynasty": "明",
    "content": [
      "昔年曾共醉兰舟，明月闲情忆旧游。",
      "独客荒村空向暮，异乡多病厌逢秋。",
      "残烟古戍闻寒笛，落日枫林见驿楼。",
      "为报别来憔悴甚，漫因樽酒一销忧。"
    ]
  },
  {
    "id": "e647d10f13fcb2f3930921d2fe793feb",
    "title": "晚次雪峰寺",
    "authorName": "唐泰",
    "authorId": "e647d10f13fcb2f3d1457b72d1457b72",
    "dynasty": "明",
    "content": [
      "微霜落叶度关河，古寺清秋掩薜萝。",
      "轻策独随飞鸟去，好山偏向夕阳过。",
      "三花祗苑逢僧少，独树空台积雨多。",
      "暂盍朋簪耽胜果，下方尘土易蹉跎。"
    ]
  },
  {
    "id": "e647d10f13fcb2f38c2917d1b3cce134",
    "title": "次陈山人隐处",
    "authorName": "唐泰",
    "authorId": "e647d10f13fcb2f3d1457b72d1457b72",
    "dynasty": "明",
    "content": [
      "献春始休沐，轻策寻幽风。",
      "烟筱不知路，柴扉隐其中。",
      "杂花覆小涧，下映流泉红。",
      "冥心听喧鸟，解带投芳丛。",
      "谁识此嘉遁，心期黄绮同。",
      "南轩有余兴，月出鸣丝桐。"
    ]
  },
  {
    "id": "e647d10f1405d70ff36e3c01d22650d5",
    "title": "东塔",
    "authorName": "程序",
    "authorId": "e647d10f1405d70fd1457b72d1457b72",
    "dynasty": "明",
    "content": [
      "轩豁前朝寺，凌空塔几层。",
      "鸟飞惊夜铎，鱼跃见春灯。",
      "北斗还堪摘，南箕或可凭。",
      "老来无暇步，白发愧闲情。"
    ]
  },
  {
    "id": "e647d10f1416073cf7f521501ed75976",
    "title": "春初雨雪新霁过乌龙潭访谢少连",
    "authorName": "顾大猷",
    "authorId": "e647d10f1416073cd1457b72d1457b72",
    "dynasty": "明",
    "content": [
      "林竹谁开径，春江暂系船。",
      "青山君偶借，沧海兴应偏。",
      "城阙留晴雪，衣裳净夕烟。",
      "泠然心赏得，佳处若为传。"
    ]
  },
  {
    "id": "e647d10f1416073ce552c724b93fef95",
    "title": "初冬社集甘露阁",
    "authorName": "顾大猷",
    "authorId": "e647d10f1416073cd1457b72d1457b72",
    "dynasty": "明",
    "content": [
      "严风动树转新寒，系马招提木叶干。",
      "钟鼓还鸣梁殿阁，壶觞雅集晋衣冠。",
      "江枯白雁芦初断，地古青莲露已残。",
      "总是空门无去住，赋诗行酒尽余欢。"
    ]
  },
  {
    "id": "e647d10f1416073cdae203c81ec9c635",
    "title": "秋晚客鸡鸣寺",
    "authorName": "顾大猷",
    "authorId": "e647d10f1416073cd1457b72d1457b72",
    "dynasty": "明",
    "content": [
      "古寺崔嵬俯帝城，攀跻渐觉旅愁轻。",
      "楼台寒入三山色，砧杵秋高万户声。",
      "向夕张琴依竹坐，有时待月伴僧行。",
      "从来禅室多心赏，几席无尘梦亦清。"
    ]
  },
  {
    "id": "e647d10f1416073c1e8ee65c155c765d",
    "title": "芜城",
    "authorName": "顾大猷",
    "authorId": "e647d10f1416073cd1457b72d1457b72",
    "dynasty": "明",
    "content": [
      "日落芜城门，草没芜城路。",
      "无复鹤归年，时见鸟栖树。"
    ]
  },
  {
    "id": "e647d10f1416073cb5d1bc3f3c3ade59",
    "title": "梅华阁",
    "authorName": "顾大猷",
    "authorId": "e647d10f1416073cd1457b72d1457b72",
    "dynasty": "明",
    "content": [
      "残雪映江城，春风度郊郭。",
      "不见阁中人，梅花自开落。"
    ]
  },
  {
    "id": "e647d10f1435794616324990e98c61fd",
    "title": "秋兴",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "为渔江上去，便与云水亲。",
      "瑶空远迢递，绿波渺无尘。",
      "辽绝人间世，安知世间人。",
      "扣舷驯白鸥，收纶采青蘋。",
      "钩直溪茅晚，琴鸣坛杏春。",
      "扁舟足傲睨，聊复有此身。"
    ]
  },
  {
    "id": "e647d10f14357946c380f1356b551a53",
    "title": "行至徐方行",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "扁舟溯修阻，行行至徐方。",
      "岸昃衡山转，城孤背水藏。",
      "河广日滔滔，谁云一苇航。",
      "怫郁鱼龙怒，沮洳鹿豕场。",
      "泠风迢递宇，落日参差樯。",
      "杏坛既寥寥，石室亦茫茫。",
      "汉唐事干戈，雄长恃金汤。",
      "挽输饷燕云，控驭带淮扬。",
      "险巇惟一线，络绎周八荒。",
      "危亭尚崔巍，双鹤无翱翔。",
      "此意不可得，吾词慨以慷。"
    ]
  },
  {
    "id": "e647d10f14357946054d0ce01ab4f86c",
    "title": "夏日田家四首",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "风过林花落，雨余溪水浑。",
      "飞云停不去，低回恋幽轩。",
      "夕阳下平楚，远树见渔村。",
      "奄忽夏已徂，忧怀纡且烦。",
      "四体弗能勤，兴言愧鹿门。",
      "吁嗟刘景升，车骑枉山樊。"
    ]
  },
  {
    "id": "e647d10f14357946054d0ce05ae4e187",
    "title": "夏日田家四首",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "独酌冷风前，遂至于忘己。",
      "而况人与世，枯槐聚玄蚁。",
      "昔梦婴尘纷，宰割鬯吾旨。",
      "金枝缀翠旗，鱼服交象弭。",
      "驳马偏朱蹄，缦车齐一轨。",
      "既觉更何有，太息绎所履。",
      "真幻定难分，色空谅在此。",
      "四相不能灭，卮酒良可喜。",
      "吾将逃曲蘖，众妄亦云已。"
    ]
  },
  {
    "id": "e647d10f14357946054d0ce01852a506",
    "title": "夏日田家四首",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "蓐食茅茨下，鸣鸡尚萧萧。",
      "褰衣涉远道，负耒正逍遥。",
      "种豆不成顷，阴曀不终朝。",
      "飘忽风雨至，归农趣危桥。",
      "其雨复其雨，豆稀草葽葽。",
      "丛林戴胜降，女桑多长条。"
    ]
  },
  {
    "id": "e647d10f14357946054d0ce04bc724dd",
    "title": "夏日田家四首",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "每恨独不遇，一无以自见。",
      "终身谈仁义，垂老常贫贱。",
      "翩翩思吾党，才美何绚练。",
      "既蒙国士知，鞅掌隔异县。",
      "落月在屋梁，暮云缅吴甸。",
      "慊慊不能忘，令人心目睊。",
      "乃觉离怀殷，反悟遇否穷。",
      "羡庐坐叹息，素丝彯短弁。"
    ]
  },
  {
    "id": "e647d10f14357946ed12faee7d384138",
    "title": "空堂",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "秋虫响空堂，纤月下幽渚。",
      "鸟惊风外林，花落庭中树。",
      "羁栖兴远怀，城阿隔秋雨。",
      "耿耿良不寐，脉脉以无语。"
    ]
  },
  {
    "id": "e647d10f14357946f657d11a723b9fb0",
    "title": "秋晚",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "迢迢幽溪上，寂寂野人居。泠泠风入树，鸡鸣墟。白日三杯酒，清秋一草庐。",
      "闲花阶下笑，谓我意何如。"
    ]
  },
  {
    "id": "e647d10f1441a5c39936cd871f1e7f92",
    "title": "咏新柳二首",
    "authorName": "徐桂",
    "authorId": "e647d10f1441a5c3d1457b72d1457b72",
    "dynasty": "明",
    "content": [
      "掩映朱楼荫曲池，霏微芳树早含滋。",
      "枝枝水畔才舒眼，叶叶风前乍展眉。",
      "未许漫天轻作絮，且教拂地有垂丝。",
      "征人远道那堪折，休共《梅花》笛里吹。"
    ]
  },
  {
    "id": "e647d10f1441a5c39936cd874f3bd37e",
    "title": "咏新柳二首",
    "authorName": "徐桂",
    "authorId": "e647d10f1441a5c3d1457b72d1457b72",
    "dynasty": "明",
    "content": [
      "条风一夜乍回枯，黛色和烟半有无。",
      "玄灞柔条堪系马，白门疏影不藏乌。",
      "楼头寒映罗衣薄，曲里风惊紫塞孤。",
      "春水绿波春草碧，等闲芳岁莫教徂。"
    ]
  },
  {
    "id": "e647d10f1441a5c370ef0a60c9fd9c06",
    "title": "飞絮篇",
    "authorName": "徐桂",
    "authorId": "e647d10f1441a5c3d1457b72d1457b72",
    "dynasty": "明",
    "content": [
      "江城三月艳阳时，杨花如絮飞参差。",
      "悠悠宛转知谁系，历乱轻盈不自持。",
      "可怜朝散铜池里，可怜暮落章台市。",
      "闲逐游丝去复来，细萦花片低还起。",
      "灞桥系马及芳辰，白门藏乌过上春。",
      "吹入妆楼全误粉，飘将舞席半成尘。",
      "乍高随鸟没遥空，渐卑趁燕绕帘栊。",
      "花飞猗靡如回雪，质轻流便不因风。",
      "因风回雪何绰约，偏从芳甸穿香阁。",
      "东舍王昌暂寄踪，西邻宋玉聊栖托。",
      "迹方荡子少宁居，命怜贱妾多轻薄。",
      "其奈萧疏欲尽春，已觉繁华不如昨。",
      "条风布暖水流澌，池边林畔始垂丝。",
      "小小叶间分翠黛，盈盈树下斗腰肢。",
      "而今弃掷将何道，而今转薄同秋槁。",
      "攀条倚树重留连，行乐韶年苦不早。",
      "凄凄草径总铺毡，茫茫榆塞讵成绵。",
      "旦辞芳树犹依榭，夕化浮萍已逝川。",
      "子规声里千花歇，摇荡春光剧可怜。"
    ]
  },
  {
    "id": "e647d10f1458287dd24102b11449db45",
    "title": "题章东孟山水",
    "authorName": "刘堧",
    "authorId": "e647d10f1458287dd1457b72d1457b72",
    "dynasty": "明",
    "content": [
      "卢家公子称三绝，诗妙书精画亦工。",
      "落笔多宗董北苑，高情不减米南宫。",
      "天低碧树春云合，潮满沧洲暮雨空。",
      "却忆买船同载酒，城南山下醉东风。"
    ]
  },
  {
    "id": "e647d10f145c24cbd014e346c1c78a3f",
    "title": "武陵晓泛",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "今朝风日好，来泛武陵溪。",
      "碧水寒依岸，苍林远护堤。",
      "沙光摇野马，人语散凫鹥。",
      "二月桃花发，还应处处迷。"
    ]
  },
  {
    "id": "e647d10f145c24cbbf2012b7a98e2400",
    "title": "荥阳怀古",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "萧萧凉吹动秋空，千古河山一望中。",
      "广武连营秋草碧，鸿沟分壤夕阳红。",
      "石麟有甲含苍藓，铁马无声散晓风。",
      "何限英豪俱泯灭，白云依旧出层峰。"
    ]
  },
  {
    "id": "e647d10f145c24cbb9afdfa6b5de5ae8",
    "title": "沅州杂诗",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "辰沅风壤带三苗，一望乾坤纳纳遥。",
      "翼轸众星朝北极，岷嶓诸岭导南条。",
      "天邻巫峡常多雨，江过浔阳始有潮。",
      "近日诗怀殊浩渺，谩将新句写芭蕉。"
    ]
  },
  {
    "id": "e647d10f145c24cbfdb2fc04568377fc",
    "title": "夏日出文明门",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "文明门外柳阴阴，百啭黄鹂送好音。",
      "行过御沟回望处，凤凰楼阁五云深。"
    ]
  },
  {
    "id": "e647d10f145c24cb9bb65099720b22da",
    "title": "新郑学宫夜宿",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "清飙摵摵响林柯，夜宿秋堂冷簟波。",
      "睡醒不禁乡思切，满庭明月候虫多。"
    ]
  },
  {
    "id": "e647d10f145c24cbeaec877351d98848",
    "title": "巩洛道中",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "嵩高云气晚嵯峨，清洛西风咽急波。",
      "水色山光浑似旧，汉家陵墓夕阳多。"
    ]
  },
  {
    "id": "e647d10f145c24cb5b7971140406db8d",
    "title": "渡双溪",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "双溪始合流，崖绪遂经复。",
      "洄潭一镜平，秋影空寒绿。",
      "野渡得孤航，山家带乔木。",
      "适意方自兹，前呵戒僮仆。",
      "抚景重悠然，谁能和斯曲。"
    ]
  },
  {
    "id": "e647d10f145c24cbb02cb3dd4c1d982c",
    "title": "戏题红白二梅花落",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "檐外双梅树，庭前昨夜风。",
      "新英兼旧蕊，坠粉间飘红。",
      "已见苔成锦，方疑色是空。",
      "妆娥初点额，舞女欲迷踪。",
      "雨重胭脂湿，泥香瑞雪融。",
      "不知何处笛，并起一声中。"
    ]
  },
  {
    "id": "e647d10f145c24cb45431fca3a11fd7a",
    "title": "龙阳山行遇雨",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "岁晚山行深，山中水重叠。",
      "丛篁夹溪桥，桥断横槎接。",
      "阴雨竟连朝，云林黯一色。",
      "虚风忽冷然，萧萧坠黄叶。",
      "抚景复何为，内顾远游客。"
    ]
  },
  {
    "id": "e647d10f145c24cb81133e8e0ba9a0e5",
    "title": "拟古二首",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "白云在高丘，绿萝在深谷。",
      "中有冥栖士，云萝蔽茅屋。",
      "独抱尚友情，缅遂硕人轴。",
      "古琴时复弹，古书还更读。",
      "逍遥无外事，俯仰长自足。",
      "沮溺耕在野，姜叟钓渭曲。",
      "伊人岂无心，耻炫荆山玉。",
      "将须凤来仪，朝阳满梧竹。"
    ]
  },
  {
    "id": "e647d10f145c24cb81133e8e311da348",
    "title": "拟古二首",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "庭树微飘落，凉气始披拂。却忆少年时，泛舟湖湘曲。",
      "秋风起波澜，寒霜下林麓。日出江上枫，雾隐楚岸竹。",
      "兰芷亦萧条，芰荷不秋馥。灵均旧游处，骚思方满目。",
      "忽忽三十年，凉意复相触。《九歌》有遗辞，得意在云谷。"
    ]
  },
  {
    "id": "e647d10f145c24cb415b20f9eb1228d7",
    "title": "泊舟贻溪宿阳楼山下",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "窈窕入清溪，侧径何纡曲。",
      "鱼梁截奔流，雪濑漱寒玉。",
      "空翠湿人衣，雾雨满新竹。",
      "路穷上野航，前登得平陆。",
      "日暮烟火迷，似向桃源宿。"
    ]
  },
  {
    "id": "e647d10f145c24cbcbbc809cfb01f157",
    "title": "秋思二首",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "秋来何所思？所思在远道。洞庭木叶霜，楚泽芙蓉老。",
      "欲济怀方舟，风波殊浩浩。寄言双白鹤，尔来苦不早。"
    ]
  },
  {
    "id": "e647d10f145c24cbcbbc809c0caa1acd",
    "title": "秋思二首",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "登高望沧海，长风欻来过。",
      "九鳌互低昂，三山郁嵯峨。",
      "绰约众仙子，飘飘戏其阿。",
      "手把珊瑚枝，笑拂扶桑柯。",
      "我欲往从之，道远百怪多。",
      "安得骑鸿鹄，乘风越洪波。",
      "举鞭逐蛟蜃，仗剑驱鼋鼍。",
      "永与众仙会，遨游养天和。"
    ]
  },
  {
    "id": "e647d10f145c24cb6489d8ccd72bb840",
    "title": "平沙落雁",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "霜清秋水落，风过人迹平。",
      "飞飞随阳鸟，相呼下寒汀。",
      "向夕聚俦侣，月映芦花明。"
    ]
  },
  {
    "id": "e647d10f145c24cb6cbf8ac90e7becda",
    "title": "烟寺晚钟",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "夕照下山门，清音出烟雾。",
      "暝壑一僧还，侧伫寻归路。",
      "月上楚天宽，露落洞庭树。"
    ]
  },
  {
    "id": "e647d10f145c24cb597712675a712ce9",
    "title": "潇湘夜雨",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "两岸丛篁湿，一夕波浪生。",
      "孤灯蓬底宿，江雨蓬背鸣。",
      "南来北往客，同听不同情。"
    ]
  },
  {
    "id": "e647d10f145c24cb097e129c71b4eedf",
    "title": "江村暮雪",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "落落渔樵家，苍苍起烟雾。",
      "岸滑移钓舟，沙平失归路。",
      "似有凌波人，盈盈月中去。"
    ]
  },
  {
    "id": "e647d10f145c24cb2819115e3961a4da",
    "title": "渔村落照",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "钓艇收晚缗，归鸦集疏柳。",
      "天风吹彩霞，明月映江口。",
      "孤村一笛横，万虑复何有。"
    ]
  },
  {
    "id": "e647d10f145c24cba8ddc32396925b2f",
    "title": "湘江舟中",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "湛湛湘水绿，夹岸丛篁多。",
      "挽舟逆水上，南风起微波。",
      "嘉此晴霄景，逍遥玩江沱。",
      "沙渚旷缅邈，云岫纷嵯峨。",
      "远目为舒畅，客意将如何。",
      "濯缨吾所爱，聊为扣舷歌。"
    ]
  },
  {
    "id": "e647d10f145c24cb652d634397c95cfb",
    "title": "游君山寺",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "为爱湖中山，遂寻山下路。",
      "跻攀转出邃，涧谷亦回互。",
      "石磴足莓苔，青林杂烟雾。",
      "前行如有穷，岚岭乍分布。",
      "招提压重湖，千里周一顾。",
      "孤峰四无根，形气自依附。",
      "山僧复导我，窈窕更徐步。",
      "疏篱野蔓悬，老圃寒泉注。",
      "径转山房深，重与绝境遇。",
      "白云檐外生，清风竹间度。",
      "庭花杂无名，岁晏色犹故。",
      "澄心得妙观，忘言契良晤。",
      "爱此林壑清，遂薄尘俗务。",
      "重来待何时，尚子毕嫁娶。"
    ]
  },
  {
    "id": "e647d10f145c24cbc1abb1daf5494369",
    "title": "洞庭遇雨",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "孤舟行何迟，岁晚洞庭雨。",
      "跳波乱明珠，随风扬细缕。",
      "云雾失君山，波浪连吴楚。",
      "莫唱斑竹枝，别思满南浦。"
    ]
  },
  {
    "id": "e647d10f145c24cbcb4706ac5fdbbb33",
    "title": "过鹿门山",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "西来汉水浸山根，舟人云此是鹿门。",
      "峭壁苍苍石色古，曲径杳杳藤萝昏。",
      "乱峰幽谷不知数，底是庞公栖隐处。",
      "含情一笑江风清，双橹急摇下滩去。"
    ]
  },
  {
    "id": "e647d10f145c24cb84f07c403d41cc8d",
    "title": "武口守风",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "连日北风疾，江涛拍岸鸣。",
      "天垂平野月，浪鹥近船灯。",
      "湖与归心阔，秋同客思清。",
      "不眠听鼓角，高枕念王程。"
    ]
  },
  {
    "id": "e647d10f145c24cb2219ec0b5da77c32",
    "title": "闻蝉",
    "authorName": "薛瑄",
    "authorId": "e647d10f145c24cbe63d111bc913303f",
    "dynasty": "明",
    "content": [
      "夏馆秋凉客寓居，忽闻帘外一蝉初。已知时序相催急，并觉天真感激馀。",
      "楚辩吟秋蛩韵切，齐筝弹月雁行疏。裁书为报欧阳子，万响中间有太虚。"
    ]
  },
  {
    "id": "e647d10f14661399453c586fbc44e955",
    "title": "夜寻容道士",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "一声山磬静，洞口白云深。",
      "偶见鹤飞出，天坛忽在林。",
      "水流通涧药，风度隔窗琴。",
      "到此亮明月，当空持鉴心。"
    ]
  },
  {
    "id": "e647d10f14661399d3cd9f33d21a0731",
    "title": "春日江村",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "柳气堤边厚，东风吹入窗。",
      "年衰从岁转，道困任时降。",
      "蝴蝶晴来巷，鸬鹚雨入江。",
      "故人书札少，春雁阻何邦。"
    ]
  },
  {
    "id": "e647d10f146613999dab91ce8d8171fd",
    "title": "夏日顾家园亭望潮",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "顾家好亭子，夏坐午风轻。",
      "阶蚁无私食，园蜂有序行。",
      "池深荷气浅，竹密磬声清。",
      "人事多升灭，寒潮不世情。"
    ]
  },
  {
    "id": "e647d10f146613993c41197b645ba759",
    "title": "苦雨",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "山气空朝夕，晴云不可寻。",
      "花颓将放意，鸟乱欲啼心。",
      "飞溜当檐急，行泥几度深。",
      "却怜春未老，积得许多阴。"
    ]
  },
  {
    "id": "e647d10f14661399d623ffe5c5c04f87",
    "title": "客夜闻蛩",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "唧唧复何意，一声声入心。",
      "始知为客久，况乃值秋深。",
      "幽独同时寂，灯光此际沉。",
      "长门霜落后，送尔尽情吟。"
    ]
  },
  {
    "id": "e647d10f1466139956c79b28618502e9",
    "title": "题薄涧寺",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "古寺僧多别，夕阳当寺门。",
      "凿泉通涧底，洗石露云根。",
      "鹤老知天事，松孤认地源。",
      "菖蒲五月剪，分施近城村。"
    ]
  },
  {
    "id": "e647d10f1466139930e5dea90c131585",
    "title": "东湖秋夜舟泛",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "归棹湖中月，湖波静不流。",
      "鸡声霜白浦，渔岸火红楼。",
      "语默空遵水，星辰欲上舟。",
      "乳鸦深卧稳，知惯大夫游。"
    ]
  },
  {
    "id": "e647d10f14661399b6aaaaad7cbeeccc",
    "title": "题顿公铁壁崖",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "铁壁崖前坐，人间事不闻。",
      "瀑高千尺水，秋落万重云。",
      "月澹江连鹤，山闲我与君。",
      "古来栖此地，悟道已成群。"
    ]
  },
  {
    "id": "e647d10f14661399a2968d87c9204d72",
    "title": "闻屈翁山小除后三日移家住东湖",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "举世皆归计，惟君问去津。",
      "天无三日腊，海有一家春。",
      "野水亦照叶，渔夫不应人。",
      "东湖鲤鱼好，取奉白头亲。"
    ]
  },
  {
    "id": "e647d10f146613994ea44d535e442a75",
    "title": "夜投山寺宿",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "残钟山半寺，僧在隔溪回。",
      "问我何方客，能为清夜来。",
      "坐禅移漏转，示法举灯开。",
      "报道石桥鹿，月深眠讲台。"
    ]
  },
  {
    "id": "e647d10f14661399e681106ce69c9ecb",
    "title": "元旦访离公不值",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "无由拜兰若，犹阻说年新。",
      "师去不离寺，客来还傍晨。",
      "鸟翻花树雪，门掩竹斋春。",
      "童子何须问，东林这几人。"
    ]
  },
  {
    "id": "e647d10f14661399c692be1fa660edfe",
    "title": "寄怀蒲衣弟",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "天地岂无意，北风吹小斋。",
      "不因云雁起，那感弟兄怀。",
      "微躯幸无恙，远托渐多佳。",
      "惭愧梅花下，依稀白满阶。"
    ]
  },
  {
    "id": "e647d10f14661399b71e814f89a933ec",
    "title": "寄陈中洲给谏",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "相见年华却共悲，少年曾见柳丝丝。",
      "浮生浮世有何事，花落花开能几时。",
      "一任谏书云易过，独留诗卷石难移。",
      "鬓毛焦尽青铜改，白口无情说与谁。"
    ]
  },
  {
    "id": "e647d10f14661399b71e814f027c2f57",
    "title": "寄陈中洲给谏",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "九江江口钓鱼湾，江上柴门尽掩关。",
      "阙下几年休疏去，城中十日卖文还。",
      "天寒燕子巢深屋，春暖桃花开浅山。",
      "今日工诗陈给事，题诗应记七岩间。"
    ]
  },
  {
    "id": "e647d10f14661399fe3a08aa8c3ea40c",
    "title": "广陵留别友人",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "衰颜顾盻即平生，况复悠悠行客情。",
      "瓜步晚云愁独雁，邗沟寒雨暗双旌。",
      "深秋读易闻流水，落日看碑对古城。",
      "惆怅一尊向谁尽，故人相别易沾缨。"
    ]
  },
  {
    "id": "e647d10f1466139929307e0f8a15d95c",
    "title": "过彭蠡湖",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "挂帆彭蠡即湖东，回首经过四望空。",
      "万顷寒光飞鸟外，千溪月色钓鱼中。",
      "长虹倒映天河水，远浪横吹夜岳风。",
      "闻说洞庭还浩浩，赤沙青草不能同。"
    ]
  },
  {
    "id": "e647d10f14661399fd2cecba56add3c1",
    "title": "沛中怀古",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "花傍高楼日傍杨，帝家居处本无方。",
      "一州亦属君臣地，大统宁分父母乡。",
      "黑夜吼龙蛇草湿，碧天低雁马台荒。",
      "今朝沛里浮云外，古驿鸟歌归路长。"
    ]
  },
  {
    "id": "e647d10f146613994efc62f501a807a5",
    "title": "岘山怀古",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "断桥斜日出云津，访古登临感慨频。",
      "鹦鹉不吟梁浦月，铜鞮空唱岘山春。",
      "雍台树色西连楚，樊口桃花北向秦。",
      "下马便寻羊叔子，看碑几度欲沾巾。"
    ]
  },
  {
    "id": "e647d10f146613995f2a38187cf63e4f",
    "title": "山居",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "长夏溪行独有谁，溪前明月坐吟诗。",
      "花开世上僧先觉，果熟林中鸟独知。",
      "过水防龙深处起，卧山忆鹿病时饥。",
      "从今应得闲无事，白发一回乌一丝。"
    ]
  },
  {
    "id": "e647d10f1466139968b710b8cc753818",
    "title": "暮秋江上书所见",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "生后浮名过耳轮，烟霞漠漠悟前身。",
      "鱼心怯浪空惊水，马眼临秋不怕尘。",
      "海上偶逢山上叟，黑头相送白头人。",
      "那堪晚节催篱菊，一夜霜风雁路新。"
    ]
  },
  {
    "id": "e647d10f146613999fbce519e8a096bf",
    "title": "别虎丘山寺",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "老去别山如别世，三观四看未能忘。",
      "鹿行僧径眉毛净，虎印经台爪掌香。",
      "疏纸不堪书越绝，斋灯岂为荐吴亡。",
      "他朝若忆此山寺，一百八声钟最长。"
    ]
  },
  {
    "id": "e647d10f14661399e964898f992d7355",
    "title": "闲云",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "闲云两三片，各自东西飞。",
      "昨日庐山出，今朝湓浦归。"
    ]
  },
  {
    "id": "e647d10f14661399224a09b8045a0d0a",
    "title": "柳",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "有情是堤柳，春色暗亭亭。",
      "复恐离人折，西风吹不青。"
    ]
  },
  {
    "id": "e647d10f1466139985caae65a42dac4c",
    "title": "夜宿彭蠡门",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "万木一时暝，众峰倦无声。",
      "惟馀满湖月，半夜向山明。"
    ]
  },
  {
    "id": "e647d10f14661399b2dceaf5b894dade",
    "title": "闻角",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "卧听秋水下秋池，画角何人相对吹。",
      "好似玉门关老将，呜呜咽咽上楼时。"
    ]
  },
  {
    "id": "e647d10f14661399c45b15f7cf697a9c",
    "title": "送友人还蜀",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "七盘西望草萋萋，蜀路无穷信马蹄。",
      "惟有夜猿能送客，青山一过一回啼。"
    ]
  },
  {
    "id": "e647d10f14661399d667328637c7c56b",
    "title": "春闺曲",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "曲槛朱栏夹道斜，洛阳无处不飞花。",
      "君看昨日辞巢燕，今日空巢来妾家。"
    ]
  },
  {
    "id": "e647d10f146613995695de41565b4d9a",
    "title": "春江舟泊",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "柳岸春寒亦泊舟，春风江上影悠悠。",
      "不知几处猿啼树，一夜江云尽带秋。"
    ]
  },
  {
    "id": "e647d10f14661399c7e74d458ffdc075",
    "title": "姑苏夜泊",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "渔火江边吹笛楼，楼边乌落满城头。",
      "姑苏几夜无明月，消却吴宫一半愁。"
    ]
  },
  {
    "id": "e647d10f1466139963b33ea84e23829d",
    "title": "清明日",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "多暖少寒春不晴，最伤心处是清明。",
      "故园寒食花争发，雨歇莺啼千万声。"
    ]
  },
  {
    "id": "e647d10f14661399985c61346616a091",
    "title": "赠宗兄醴侯",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "脉脉春云愁，有女讴齐瑟。",
      "鼓瑟亦何为，收袂返终日。",
      "山中有仙人，披发长过膝。",
      "月光弹素琴，一曲幽且逸。",
      "一弹弹再弹，齐女和歌出。",
      "水升山可沉，琴瑟工难述。"
    ]
  },
  {
    "id": "e647d10f14661399bbad2263fc386142",
    "title": "穷鸟",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "穷鸟与飞鸟，所止同一树。",
      "南枝朝树风，北枝暮树雨。",
      "飞鸟大海翔，为君起烟雾。",
      "穷鸟意彷徨，一举一回顾。",
      "穷鸟一匹雏，行不远百步。",
      "孰如飞鸟良，瞬息万里路。"
    ]
  },
  {
    "id": "e647d10f146613992caa05b0c4b55ba5",
    "title": "罗浮五色雀歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "罗浮五色雀，仙人骑白羊。丹雀随翱翔，群雀鸣锵锵。",
      "丹雀问黄雀，问君游何乡。道路艰且长，十里山重重，五里水泱泱。",
      "帝位临明堂，富贵谁相忘。下有大羽臣，衣绿不可当。",
      "朝见两翼合，暮见两翼张。三九不服食，四九服饧糖。",
      "五里见丹雀，十里衔相将。一见羽毛好，再见羽毛良。",
      "同是仙人禽，养育何生光。东山有鸟白，汝可揖相望。",
      "食叶长志气，食花长肾肠。大雀乐妻孥，小者哀其旁。",
      "问雀哀何为，道路艰且长。十里山重重，五里水泱泱。",
      "独与黑雀别，仙人返东方。"
    ]
  },
  {
    "id": "e647d10f14661399d72c418189bc9a2d",
    "title": "谒南海神庙",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "朱火位南离，灵命蕴川渎。",
      "极望见岛边，浩淼无崖屋。",
      "山翠下添流，日光上回浴。",
      "纵横起神异，须臾天地肃。",
      "鱼鸟失飞沉，岱岳失瞻瞩。",
      "日晚春云阴，江水寒且绿。",
      "芳香去垢秽，衣带长跪束。",
      "神在其左右，佑我东土族。",
      "人物无屯邅，及时播百谷。",
      "方春二三月，田女馈香粟。",
      "桂树为君舟，木兰为君毂。",
      "斿旂具旨酒，江汉遒百禄。",
      "天子遣使臣，远道以文祝。",
      "王其爱玉体，简命将斯复。",
      "老生心皇皇，入庙巡碑读。",
      "日暮松树鸦，点点引归目。"
    ]
  },
  {
    "id": "e647d10f146613993ccbefe06385c80f",
    "title": "挽王华姜诗",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "上山种青松，大海多北风。",
      "良人虽云好，安能远相从。",
      "夫子为我言，五年客秦中。",
      "得偶曰华姜，大家其仪容。",
      "华姜为孟光，华夫为梁鸿。",
      "一日念母老，母老在海东。",
      "母老儿在家，菽水亦得供。",
      "今君远万里，何能承欢同。",
      "妾愿从君归，事姑永房帏。",
      "但看江水长，誓志不相违。",
      "夫何洁羹饭，一旦泉下亏。",
      "姑生妇归喜，妇死姑何依。",
      "丈夫不得志，万事皆已非。",
      "女子解爱才，感激知音稀。",
      "上山种青松，松下鹤高飞。"
    ]
  },
  {
    "id": "e647d10f146613995a868233905a8500",
    "title": "程氏有烈女",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "程氏有烈女，自名为笋姑。",
      "六岁诵论语，七岁奉盘盂。",
      "八岁工织缣，九岁绣罗襦。",
      "十岁慈母病，甘饿其体肤。",
      "三日常不饭，羹药办中厨。",
      "笋姑年十七，未常里门趋。",
      "趋趋户庭间，亦不逾门睮。",
      "其岁为戊申，其月为辰娵。",
      "野鸟守房舍，暴客执矛殳。",
      "公然纵白刃，获金而索珠。",
      "阿母病床褥，女不忍驰驱。",
      "宁死于母旁，慷慨行捐躯。",
      "暴客挥火茅，延烧乎室隅。",
      "救火抵母难，身与白刃俱。",
      "毁生存大义，气绝在须臾。",
      "观者如堵墙，股栗泪填衢。",
      "行者久伫立，叹息烈女殊。",
      "老者哭纸钱，焚致乎修途。",
      "幼者馈巾帛，村村桑叶枯。",
      "媒妁向婿言，此罪谁当诛。",
      "程氏筮十日，不久当归夫。",
      "岂知中道崩，使君委罗敷。",
      "何以拜姑嫜，姑嫜泣乌乌。",
      "命子各成礼，长恸恨穿窬。",
      "衔悲收汝骨，归葬乎上都。"
    ]
  },
  {
    "id": "e647d10f146613994d8bff4e162933cc",
    "title": "伉俪",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "稿砧何翩翩，乡里方少年。",
      "星临格泽丽，月照蚌东圆。",
      "堂上致敬戒，君子其缠绵。",
      "不剪锦麝蜡，不烧迷叠烟。",
      "不华苹不绣，不连理不钿。",
      "乘车不异轨，井渫不改田。",
      "被刺共命鸟，席织共心毡。",
      "煮共并根麦，浴共一流泉。",
      "子盼我留睫，子趋我疾前。",
      "我欢子无怒，我起子无眠。",
      "两情同不蚀，金石以合坚。"
    ]
  },
  {
    "id": "e647d10f1466139913a63a660f0a642b",
    "title": "苦役行",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "羊角脂，燕尾丝，上官掌粮如掌珠。三版字，半行朱。",
      "十九天狗日，主簿捋髭须。堂上吏，屋下呼。呼开门，避大姑。",
      "王米十八笠，笠笠连罗襦。老妇三日不下厨，羹汤手办绩麻菇。",
      "缝衣不得身上着，身脱县门心即乐。"
    ]
  },
  {
    "id": "e647d10f14661399f764c54e5a294c4f",
    "title": "古镜叹",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "古镜堕井文字缺，铜腥已尽菱半折。",
      "拾来直置玉几旁，斑驳坭中认磨灭。",
      "今人得镜忆古时，照来镜发已如丝。",
      "此镜开元龙脑铸，宋家宰相行照见。",
      "是时天子传绀殿，三十六宫一日遍。",
      "今人不同古人心，古人那似今人面。",
      "免月会缺还复圆，此镜半面那可存。",
      "从今镜水不镜镜，不如还镜古井眠。"
    ]
  },
  {
    "id": "e647d10f14661399f6c30a1031d0c761",
    "title": "日本刀歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "客从外国来，遗我日本刀。光磨七尺镜在掌，格格刺刺寒菱毛。",
      "夜夜声沉复声响，射人阴火沙号号。过海能令海神战，过河能令蛟母变。",
      "此刀托身寒星华，仄面削石如削瓜。动着颜面丹赭红，报雠报恩两眼雄。",
      "国人七岁教舞剑，八岁教刀更教箭。十岁身长腰在鞘，刀间不使妇人见。",
      "处处创痕满体瘢，刀利刀钝听刀环。打铁打刀宣咒语，杀人祭刀尸祭雨。",
      "提出冥冥海气腥，残形短首髑髅鸣。谁能夺取跨上马，为君定统平天下。"
    ]
  },
  {
    "id": "e647d10f14661399d56fff47cb6c90b5",
    "title": "槟榔行",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "北人苦寒瓜纂纂，开门摘瓜雪已满。",
      "南人地暖种槟榔，槟榔熟时人提防。",
      "槟榔生花与人食，上堂为客生颜色。",
      "莫嫌椰大槟榔小，青生蒂熟枝缭绕。",
      "树下望树嫁女儿，树大嫁郎槟榔随。",
      "花时苦怕暴风雨，坚栗宁忧雀与鼠。",
      "种莫种，县门前，官税槟榔如税田。",
      "猾莫猾，估人船，虫咀蚁啮眼拣穿。",
      "赛莫赛，土人先，树头果下树尾鲜。",
      "且教槟榔易瓜纂，南人苦寒北人暖。"
    ]
  },
  {
    "id": "e647d10f14661399150d2bc0e3fea651",
    "title": "望罗浮",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "我生番禺若木东，桂树将攀擘芙蓉。东望罗浮隔沧海，欲往游之未能从。",
      "引领朱陵七万尺，招手仙人四百峰。神尧洚洪水，二山合其中。",
      "大禹疏凿还，元圭告成功。东通至林屋，北通至岱宗。",
      "地肺相勾连，无可与等同。草木备灵气，鸟兽具奇踪。",
      "我昔梦游蓬莱岛，亲见葛洪颜色好。微笑呼来骑白龙，诸仙奏乐轩辕道。",
      "公然独扣石楼门，三更日出层城早。飞来蝴蝶大如箕，鸟皆五色文离离。",
      "秦人晋洞汉时鹤，天鸡叫去还咿咿。大石如梁亘湍水，下有竹虫篆其枝。",
      "有叟坐弄钵盂月，北斗引我扪天池。仿佛麻姑药市立，分明喑虎铁桥骑。",
      "春风吹醒梅花梦，此身却在扶胥时。回看沧海还历历，山灵绝不欺我力。",
      "流水长闲睇白云，安得乘风生羽翼。造化长存五岳心，远怀八荒想八极。",
      "何当恣我烂漫游，竹杖直策飞云侧。"
    ]
  },
  {
    "id": "e647d10f1466139983ed3375d3e848c9",
    "title": "黄雀行",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "戚促戚促，黄雀啄我屋。为言黄雀勿相逐，北山弩儿开，南山火云暴。",
      "沧海故交分，谁者为心腹。拔剑捎网罗，身为知己戮。",
      "生不逢凤凰，坐盼双鸿鹄。山长路险与心违，不如薄暮空仓宿。"
    ]
  },
  {
    "id": "e647d10f14661399ff048d1d5d3c8122",
    "title": "江夜听蜀僧弹琴",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "春江江水连江陌，月照行舟送行客。",
      "蜀僧弹我绿绮琴，能使一声江水白。",
      "一弦韽韽迟流云，再弦低似曲中君。",
      "复有六弦七弦遍，冷冷万象散幽沉。",
      "忽续忽断声离澌，枞枞楚楚纷横披。",
      "错落千珠满客耳，前听后听回回喜。",
      "倏尔夜色失天河，空馀江水微微波。",
      "昨宵东院琵琶起，琵琶声调那足比。",
      "自是心远意象偏，客里静尽闻如此。",
      "促舟幽人坐抱膝，听之数起卧还立。",
      "移舟更傍水东头，西洲将有蛟螭泣。"
    ]
  },
  {
    "id": "e647d10f146613995e63017f2391569c",
    "title": "刺绣词",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "稽首稽首，礼佛刺绣。阿婆九岁教女时，服侍阿母崇令仪。",
      "阿女十三谢姊姨，一朝刺血绣灯帷。挑纹舍指冥福资，圆持戒满行披缁。",
      "扣线大士云中披，雪压缟衣霓裳纚，白玉绾结跣足垂。",
      "小鱼皈法尾屣屣，相为灌水竹篮随。绣成佛相庄严施，稽首虔撰刺绣词。"
    ]
  },
  {
    "id": "e647d10f146613992f2de8dc6323454e",
    "title": "城南卖花歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "种花莫种官路侧，官军飒沓行如织。生涯莫便倚花长，一生花底不闻香。",
      "五陵歌钟日夜起，卖花声过邯郸里。不买春花买春色，东风引入长安市。",
      "长安花户剪花彩，一家老幼食工指。翻笑城南卖花翁，开时尔宁预寸红。",
      "客来花下立踟蹰，名花种种香氍毹。悔不移家就帝畿，有时十亩看芳菲。",
      "此花开成殊可怜，游丝小瓣扑篱颠。并是玳瑁珊瑚色，三春开罢残晚天，衰红把火照缠绵。",
      "好花胜事若长在，不应东海犁为田。但愿四海为一家，得钱沽酒仍卖花。"
    ]
  },
  {
    "id": "e647d10f14661399d42464997ccb608d",
    "title": "行经德王废宫",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "有客十月行山东，道经德王旧废宫。",
      "宫边老人时能说，具陈旧入府宫中。",
      "当时王坐浣妆楼，自夸罗绮几千秋。",
      "此日老人年尚少，眼看春去不知愁。",
      "池边错落金粉浮，美人夜卷珠帘钩。",
      "鸭绿小靴红鹤嘴，内信传梳宫样头。",
      "两旁尽种根深柳，肯把垂杨系马首。",
      "雨时又听芭蕉花，自倚诸王不如他。",
      "一朝会歇繁华地，宫蛙散入行人耳。",
      "行人来去读旧碑，年深碑没时代移。",
      "石马森然如有说，儿童歌落青州雪。",
      "风起行人莫上台，至今台上生明月。",
      "十万牛山道上家，不知若个看空花。",
      "斜阳半落空宫瓦，传说当年旧浣纱。",
      "只今鸟雀喧台榭，犹似银屏歌舞夜。"
    ]
  },
  {
    "id": "e647d10f146613993066ea40c03d4a9e",
    "title": "长安道",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "妾本长安儿，生长长安道。",
      "生不识长安，梦是长安路。"
    ]
  },
  {
    "id": "e647d10f14661399a0b448a44e6d128b",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "塘上生青蒲，蒲青鱼哈唼。",
      "莫将水中凫，弃作坭上鸭。"
    ]
  },
  {
    "id": "e647d10f14661399a0b448a48571feb4",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "忆欢冒闇去，欢归唤侬时。",
      "侬故不应欢，看他恁底为。"
    ]
  },
  {
    "id": "e647d10f14661399a0b448a4ad90554f",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "门前乌桕树，是侬别欢处。",
      "门前老鹁鸪，生子白头乌。"
    ]
  },
  {
    "id": "e647d10f14661399a0b448a44c9703ff",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "昨夜梦明镜，来照欢肩下。",
      "长跪谢明镜，好照欢下马。"
    ]
  },
  {
    "id": "e647d10f14661399a0b448a4d0540829",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "中庭含笑花，花开何太早。",
      "花落日亦暮，安得人不老。"
    ]
  },
  {
    "id": "e647d10f14661399a0b448a4515bc2f5",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "飞蛾冲灯灭，那得一心结。",
      "春蚕作茧时，结下一箱丝。"
    ]
  },
  {
    "id": "e647d10f14661399a0b448a4626c63ea",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "裁成合欢被，上针扣下针。",
      "鸳鸯绣两头，爱他结同心。"
    ]
  },
  {
    "id": "e647d10f14661399a0b448a4a94edc57",
    "title": "子夜歌",
    "authorName": "王鸣雷",
    "authorId": "e647d10f14661399d1457b72d1457b72",
    "dynasty": "明",
    "content": [
      "天上月如欢，月圆还月缺。",
      "侬如天上云，行则随星月。"
    ]
  },
  {
    "id": "e647d10f148c0e2c7295ea068f7af7f4",
    "title": "谒李忠简公祠",
    "authorName": "王原校",
    "authorId": "e647d10f148c0e2cd1457b72d1457b72",
    "dynasty": "明",
    "content": [
      "向阳堂上俨光仪，多感龙头缔会奇。",
      "道派至清清献授，心源虚白白沙知。",
      "缒城伟绩千年重，食邑殊恩异代思。",
      "故里云仍能世讲，至今淑艾有馀私。"
    ]
  },
  {
    "id": "e647d10f149dd641e9a4ea31c375d66f",
    "title": "淮南舟中",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "远戍鸡声晓，遥堤柳色浓。",
      "断云京口树，残月广陵钟。",
      "箫鼓官船发，图书御宝封。",
      "朝臣多扈从，冠佩日相逢。"
    ]
  },
  {
    "id": "e647d10f149dd6415be006ab8bd297a7",
    "title": "过刘伶宅",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "旧宅无人住，荒墟有路歧。",
      "一生浑是醉，万古复何悲。",
      "白首衔杯处，青山荷锸时。",
      "最怜独醒者，高冢亦累累。"
    ]
  },
  {
    "id": "e647d10f149dd64187861c15fbef8be9",
    "title": "车驾渡江",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "朱旗画戟拥晴沙，锦缆牙樯照浪花。",
      "佳气迥浮江北树，晓光初绚海东霞。",
      "云中鸾凤扶丹毂，水底鱼龙识翠华。",
      "不用临流羡天堑，只今四海尽为家。"
    ]
  },
  {
    "id": "e647d10f149dd6412552150a25cd1a8f",
    "title": "驾次江心驿",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "清跸初传日未西，鸿胪将引唱班齐。",
      "营门风暖千旗动，辇路云香万马嘶。",
      "草绿夜塘多是水，雨晴沙道不成泥。",
      "忽传四鼓銮舆发，不寐时时听晓鸡。"
    ]
  },
  {
    "id": "e647d10f149dd6415e2d0994838ad24c",
    "title": "居庸叠翠",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "重关深锁白云收，天际诸峰黛色流。",
      "北枕龙沙通绝漠，南临凤阙壮神州。",
      "烟生睥睨千岩晓，露湿芙蓉万壑秋。",
      "王气自应成五采，龙文长傍日光浮。"
    ]
  },
  {
    "id": "e647d10f149dd641f34598ff2a8a90b0",
    "title": "太液晴波",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "灵沼溶溶淑气回，玉泉初暖碧如苔。",
      "风回鳌背山光动，日照龙鳞镜影开。",
      "飞鸟惯随仙仗过，游鱼偏识翠华来。",
      "愿倾池水成春酒，添进南山万寿杯。"
    ]
  },
  {
    "id": "e647d10f149dd641eda7801e01692b38",
    "title": "海子桥",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "鲸海遥通一水长，沧波深处石为梁。",
      "平铺碧甃连驰道，倒泻银河入苑墙。",
      "晴绿乍添垂柳色，春流时泛落花香。",
      "微茫迥隔蓬莱岛，不放飞尘入建章。"
    ]
  },
  {
    "id": "e647d10f149dd641965f893269640151",
    "title": "项羽庙",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "百战休论盖世功，鸿门宴罢霸图空。",
      "虞歌慷慨孤灯下，楚业消沉一炬中。",
      "露湿古墙秋藓碧，霜含老树夕阳红。",
      "英魂若到彭城路，忍听高台唱《大风》。"
    ]
  },
  {
    "id": "e647d10f149dd641c07b8ca748e8a23b",
    "title": "维扬怀古和胡祭酒韵",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "广陵城里晋繁华，炀帝行宫接紫霞。",
      "《玉树》歌残犹有曲，锦帆归去已无家。",
      "楼台处处惟芳草，风雨年年自落花。",
      "古往今来多少恨，只将哀怨付啼鸦。"
    ]
  },
  {
    "id": "e647d10f149dd641a8d03a64352465d9",
    "title": "送兵部尚书陈公出镇交阯",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "南交奏凯正论功，司马新承宠眷隆。",
      "三受虎符参阃外，两持龙节镇蛮中。",
      "萧何经国频供饷，裴度临边暂总戎。",
      "已喜夷人归版籍，伏波铜柱谩争雄。"
    ]
  },
  {
    "id": "e647d10f149dd64118e1eb3bca32fd73",
    "title": "正旦后送兵部尚书赵公还镇",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "总戎司马旧春官，坐镇边陲众自安。",
      "双阙朝元瞻御扆，六州行部驻雕鞍。",
      "履声暂待金门漏，旆影还冲玉塞寒。",
      "明到关城多暇日，好将佳句寄朝端。"
    ]
  },
  {
    "id": "e647d10f149dd6419f934cd403bf3eee",
    "title": "送彭巡检子韶赴关清兼示光泽舍弟",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "送君南去片帆归，五月薰风白苎衣。",
      "路绕闽山征骑远，月明蛮徼逻兵稀。",
      "桄榔绿暗经残雨，荔子红垂映落晖。",
      "小弟杉关烦寄语，客心长伴鹡鸰飞。"
    ]
  },
  {
    "id": "e647d10f149dd64106829a7292bf332b",
    "title": "新馆内直",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "华馆深沉直禁闱，彩甍丹碧焕翚飞。",
      "上林万树连西掖，北极诸星拱太微。",
      "绕砚龙香裁诏罢，隔帘莺语退朝归。",
      "应知几度青绫夜，月转金茎露满衣。"
    ]
  },
  {
    "id": "e647d10f149dd64187c3ca5f6416c2da",
    "title": "玄兔",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "传闻三穴久储精，日啖玄霜异质成。",
      "八窍总含苍露湿，一身斜亸黑云轻。",
      "行来青锁应难觅，立向瑶阶却尽惊。",
      "自是太平多瑞物，愿随毛颖咏干城。"
    ]
  },
  {
    "id": "e647d10f149dd641989588f10afeff16",
    "title": "送陈郎中重使西域三首",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "曾驱宛马入神京，拜命重为万里行。",
      "河陇壶浆还出候，伊西部落总知名。",
      "天连白草寒沙远，路绕黄云古迹平。",
      "却忆汉家劳战伐，道傍空筑受降城。"
    ]
  },
  {
    "id": "e647d10f149dd641989588f12d93ea53",
    "title": "送陈郎中重使西域三首",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "玉关迢递塞云黄，西涉流沙道路长。",
      "山绕高昌遗碣在，草遮姑默废城荒。",
      "闲听羌笛多乘月，暗卷戎衣半带霜。",
      "不用殷勤通译语，相逢总是旧蕃王。"
    ]
  },
  {
    "id": "e647d10f149dd641989588f1d8d99508",
    "title": "送陈郎中重使西域三首",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "重宣恩诏向穷边，蕃落依稀似昔年。",
      "酋长拜迎张绣幌，羌姬歌舞散金钱。",
      "葡萄夜醉氍毹月，騕袅晨嘶苜蓿烟。",
      "百宝嵌刀珠饰靶，部人知是汉张骞。"
    ]
  },
  {
    "id": "e647d10f149dd64162d3121c986db1ab",
    "title": "扬州",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "翠裙红烛坐调笙，一曲娇歌万种情。",
      "二十四桥春水绿，兰桡随处傍花行。"
    ]
  },
  {
    "id": "e647d10f149dd64159db59d82432923a",
    "title": "忆别",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "一家去住两关情，行李萧然又出京。",
      "记得别时寒食后，断烟残雨石头城。"
    ]
  },
  {
    "id": "e647d10f149dd641a2d699201ffd5a9e",
    "title": "即事",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "片片飞花逐水流，伤春何处最多愁。",
      "红妆独倚阑干立，望尽征帆不下楼。"
    ]
  },
  {
    "id": "e647d10f149dd6411bb846f1ed1d82c4",
    "title": "静海感书",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "红烛当垆夜数钱，驿亭西面绿杨边。",
      "重来烟景浑依旧，只认青帘记昔年。"
    ]
  },
  {
    "id": "e647d10f149dd6415a8633a4a4ca8707",
    "title": "旅怀",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "十年京国鬓潇潇，蓟北江南万里遥。",
      "家去浔阳犹尚远，莫将音信托寒潮。"
    ]
  },
  {
    "id": "e647d10f149dd641c720fb54bc5a8632",
    "title": "冬日扈从还南京随驾出丽正门马上作",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "朝随六龙驾，远别黄金台。",
      "万乘出都门，旭日净浮埃。",
      "翠华正飞扬，玉辇从天回。",
      "羽林罗猛士，夹道驰云雷。",
      "回首望玉京，城阙何壮哉。",
      "海水向东流，西山郁崔嵬。",
      "上有五色云，垂辉映蓬莱。",
      "壮游惬周览，欲去仍迟回。",
      "策马天仗间，夙昔长追陪。",
      "古来词翰臣，岂但邹与枚？",
      "至今百世下，声誉扬九垓。"
    ]
  },
  {
    "id": "e647d10f149dd64154c905d7afdefa0a",
    "title": "天厩神兔歌",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "天厩名马不易得，凤臆龙鬐秋兔色。圉官厮养十载余，云昔来自朝鲜国。",
      "想当此马初生时，蛟龙降精雷雨垂。房星夜堕水尽赤，云雾下绕灵风吹。",
      "雄姿逸态真神骏，踠促蹄高双耳峻。目光夹镜炯方瞳，汗血流珠腻红晕。",
      "朝鲜得此不敢骑，覆以黄毡献赤墀。乃知天厩尽龙种，如此万匹皆权奇。",
      "令晨鞲出迥殊绝，扈从銮舆自超越。朝趋远蹴交河冰，夕秣骄嘶蓟城月。",
      "君不见骅骝肃霜古亦多，老不一试将奈何。驽骀无力枉蹀躞，俗马有肉空嵯峨。",
      "平生怜尔独遭遇，绣勒金鞍照琼署。相期慎保不凡姿，万里长随六龙驭。"
    ]
  },
  {
    "id": "e647d10f149dd641c4d961f112b71440",
    "title": "赠笔工陆继翁",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "吴兴笔工陆文宝，制作不与常人同。",
      "自然入手造神妙，所以举世称良工。",
      "有时盘礴坐轩中，石盘水清如镜中。",
      "空山老兔脱毛骨，简拔精锐披蒙茸。",
      "平原霜气在毫末，水面犹觉吹秋风。",
      "制成进入蓬莱宫，紫花彤管飞晴虹。",
      "九重清燕发宸翰，五色绚烂皆成龙。",
      "国初以来称绝艺，光价自此垂无穷。",
      "惜哉文宝久已死，尚有家法传继翁。",
      "我时得之一挥洒，落纸欲挫词场锋。",
      "枣心兰蕊动光彩，栗尾鸡距争奇雄。",
      "朅来簪此扈仙跸，欲补造化难为功。",
      "梦中无人授五色，安得锦绣蟠心胸。",
      "闲来书空不成字，纵有篆刻惭雕虫。",
      "幸今太平重文学，玉堂金马多奇逢。",
      "莫言盛世少知己，为我寄谢管城公。"
    ]
  },
  {
    "id": "e647d10f149dd641c7e126e907d88435",
    "title": "陈员外奉使西域周寺副席中道别长句",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "汉家郎官头未白，扈从初为两京客。",
      "忽逢天边五色书，万里翩翩向西域。",
      "腰间宝剑七星文，连旌大旆何缤纷。",
      "解鞍夜卧营中月，揽辔朝看陇上云。",
      "黄沙断碛千回转，玉关渐近长安远。",
      "轮台霜重角声寒，蒲海风高弓力软。",
      "兹行骑从历诸蕃，毡帐依微绝漠间。",
      "残烟古树羌夷聚，远火荒原猎骑还。",
      "蕃酋出迎通汉语，穹庐蒲萄酒如乳。",
      "舞女争呈于阗妆，歌辞尽协龟兹谱。",
      "当筵半醉看吴钩，上马便著金貂裘。",
      "山川遥认月支窟，部落能知博望侯。",
      "草上风沙乱骚屑，边头日暮悲笳咽。",
      "行穷天尽始回辕，坐对雪深还仗节。",
      "归来杂遝宛马群，立谈可以收奇勋。",
      "却笑古来征战苦，边人空说李将军。"
    ]
  },
  {
    "id": "e647d10f149dd641a66d22518ac1a5c7",
    "title": "敦煌曲",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "吐蕃健儿面如赭，走入黄河放胡马。",
      "七关萧索少人行，白骨战场纵复横。",
      "敦煌壮士抱戈泣，四面胡笳声转急。",
      "烽烟断绝鸟不飞，十一年来不解围。",
      "传檄长安终不到，借兵回纥何曾归。",
      "愁云惨淡连荒漠，卷地北风吹雪落。",
      "将军锦鞯暮还控，壮士铁衣夜犹著。",
      "城中匹绫换斗麦，决战宁甘死锋镝。",
      "一朝胡虏忽登城，城上萧萧羌笛声。",
      "当时左衽从胡俗，至今藏得唐衣服。",
      "年年寒食忆中原，还著衣冠望乡哭。",
      "老身幸存衣在箧，官军几时驰献捷？"
    ]
  },
  {
    "id": "e647d10f149dd64145083d24a8ac321a",
    "title": "龙支行",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "龙支城头暮吹角，黄云蔽天沙草薄。",
      "虎髯使者长安来，持麾拥盖边尘开。",
      "城门尽是胡兵守，城外老人多白首。",
      "拜迎使者双泪流，问云天子今安否。",
      "自言家世丰州住，少小辞家隶军戍。",
      "吐蕃昨日犯萧关，胡骑长驱泾陇间。",
      "将军战败鼓声绝，弃戈遗镞填丘山。",
      "自从陷没身为虏，五十年来在边土。",
      "依栖部落作蕃人，生长儿孙尽胡语。",
      "朝看烽火望中原，夜听鸣笳忆故园。",
      "颓垣败屋谁家宅，断碛荒蹊何处村。",
      "奉使还时报天子，早遣官军复清水。",
      "假令年老身归死，已免游魂作胡鬼。"
    ]
  },
  {
    "id": "e647d10f149dd641574bf56109015ceb",
    "title": "姚少师所藏八骏图",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "周家八马如飞电，夙昔传闻今始见。",
      "锐耳双分秋竹批，拳毛一片桃花旋。",
      "肉鬃叠耸高崔嵬，权奇知此真龙媒。",
      "霜蹄试踏层冰裂，骏尾欲掉长飙回。",
      "瑶池宴罢归来早，络月羁金照京镐。",
      "紫鞚飞时逐落花，雕鞍解处眠芳草。",
      "由来骏骨健且驯，弄影骄嘶不动尘。",
      "有时渴饮天津水，五色照见波粼粼。",
      "圉官骑来难久驻，饮向春流最深处。",
      "珠衔宝勒不敢疏，直恐飞腾化龙去。",
      "古来善画韦与韩，此画岂同凡马看。",
      "人间造次不可得，苜蓿秋深烟雨寒。"
    ]
  },
  {
    "id": "e647d10f149dd641439a8d53b2635086",
    "title": "题王学士所藏王孟端老桧苍崖图",
    "authorName": "曾棨",
    "authorId": "e647d10f149dd641f3bd5ad556468d56",
    "dynasty": "明",
    "content": [
      "王郎工画妙入神，平生强项世所嗔。",
      "有时兴至自盘礴，睥睨已喜旁无人。",
      "忽然放笔作古桧，白日烟云倏暝晦。",
      "淋漓尽带雷雨垂，惨淡长疑鬼神会。",
      "古藤缠络枝相缪，屈铁磥砢腾蛟虬。",
      "左拿右攫飞不去，崖石欲裂山精愁。",
      "王郎一生何不遇，五十得官嗟已暮。",
      "胸中时吐气峥嵘，半落苍厓化为树。",
      "知君爱此长萧森，藏之愿比双南金。",
      "秋来恐有乘槎客，泛入天河无处寻。"
    ]
  },
  {
    "id": "e647d10f14a007259ba6d21aafb6531c",
    "title": "宿飞云顶见日庵",
    "authorName": "张津",
    "authorId": "e647d10f14a00725d1457b7242d6c7d6",
    "dynasty": "明",
    "content": [
      "秣马临朱明，理策还自支。",
      "登高自林麓，因得穷幽奇。",
      "二楼标石丛，一桥跨水湄。",
      "罗山屹中天，浮山郁相持。",
      "四百三十峰，罗列如诸儿。",
      "夜来仙乐鸣，呼童酌清卮。",
      "萝月映孤岑，山风搴薄帷。",
      "须臾海色动，万国迎朝曦。",
      "因思孔圣没，岂有长夜时。",
      "起视庵之前，寸心空自悲。",
      "西北尚浮云，东南日茧丝。",
      "所愿答升平，功业愧未熙。",
      "倘遂营丹砂，来寻鹿与麋。",
      "怆然别羽客，且结汗漫期。"
    ]
  },
  {
    "id": "e647d10f14c7518ead56a9ab3916468c",
    "title": "游峡山",
    "authorName": "袁敬",
    "authorId": "e647d10f14c7518ed1457b72d1457b72",
    "dynasty": "明",
    "content": [
      "削壁芙蓉半插天，西来兰若自何年。",
      "岚光袅袅侵珠树，风磴泠泠喷玉泉。",
      "梵语忽从空外落，慧灯谁向幻中传。",
      "凭虚一笑超尘劫，大药毋劳问葛仙。"
    ]
  },
  {
    "id": "e647d10f14c86e2275a1b0e7bed48bf4",
    "title": "秋寒",
    "authorName": "吴上瓒",
    "authorId": "e647d10f14c86e22d1457b72d1457b72",
    "dynasty": "明",
    "content": [
      "浪游春复夏，秋更滞陪京。",
      "片雨欺贫病，浮云薄世情。",
      "已知蓬鬓短，不逐客愁生。",
      "忽听南征雁，空思寄远声。"
    ]
  },
  {
    "id": "e647d10f14c86e2247411ea2e31d2206",
    "title": "同林兴祚登台城",
    "authorName": "吴上瓒",
    "authorId": "e647d10f14c86e22d1457b72d1457b72",
    "dynasty": "明",
    "content": [
      "寺侧寻山径，从空古蝶平。",
      "湖头舟不系，树杪叶无声。",
      "落日寒秋壑，飞烟薄暮城。",
      "归鸦声不住，相与怆游情。"
    ]
  },
  {
    "id": "e647d10f14d2f6e312942ea6b0b2643d",
    "title": "题衲衣",
    "authorName": "陆树声",
    "authorId": "e647d10f14d2f6e31cd38823f18a6d1c",
    "dynasty": "明",
    "content": [
      "解组归来万事捐，尽将身世付安禅。",
      "披来戒衲浑无事，不尚歌姬为乞缘。"
    ]
  },
  {
    "id": "e647d10f14d2f6e3f56f8b1515050baf",
    "title": "题画像",
    "authorName": "陆树声",
    "authorId": "e647d10f14d2f6e31cd38823f18a6d1c",
    "dynasty": "明",
    "content": [
      "岂有文章置集贤，也无勋业到凌烟。",
      "只应画作老居士，留与香山结净缘。"
    ]
  },
  {
    "id": "e647d10f14d2f6e3d74b9142bd4c86ab",
    "title": "玉兰",
    "authorName": "陆树声",
    "authorId": "e647d10f14d2f6e31cd38823f18a6d1c",
    "dynasty": "明",
    "content": [
      "蔥茏芳树雨初干，樽酒花前洽笑欢。",
      "日晃帘栊晴喷雪，风回斋阁气生兰。",
      "参差玉珮排空出，烂熳香鳞拥醉看。",
      "自是东君苦留客，莫教弦管易吹残。"
    ]
  },
  {
    "id": "e647d10f14ea6ceeb517741f6b1eb269",
    "title": "小金山送黎秘书还朝",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "灵峰佳气郁，登览出岧峣。",
      "水带三城色，云连百粤遥。",
      "烟萝回曲径，梵刹逼层霄。",
      "未尽参禅意，张帆趁晚潮。"
    ]
  },
  {
    "id": "e647d10f14ea6ceebb04d1ef4104471f",
    "title": "初游飞来寺",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "两崖丛霭翠氤氲，到访诸天挹紫氛。",
      "曲径树啼山寺鸟，几重门锁比邱云。",
      "泉穿僧舍涓涓细，松带昙香隐隐闻。",
      "欲坐法岩习禅寂，不堪回首夕阳曛。"
    ]
  },
  {
    "id": "e647d10f14ea6ceebb04d1ef45e09737",
    "title": "初游飞来寺",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "飞来梁寺倚峰头，福地今看岭外收。",
      "千嶂坐当青霭合，一江遥瞰碧湾秋。",
      "楼间帝子空留蜕，岩畔高僧忘狎鸥。",
      "处处名山瑶草满，荷衣迟缀赤松游。"
    ]
  },
  {
    "id": "e647d10f14ea6ceef674be749f84c410",
    "title": "招饮朝阳岩",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "北海移尊觅胜游，朝晖浮动暮烟收。",
      "人从鸟道扪萝入，泉带雷声咽石流。",
      "古洞有碑苍藓合，闲云无伴野僧留。",
      "湘江迥隔红尘远，谁识人间有十洲。"
    ]
  },
  {
    "id": "e647d10f14ea6cee04ced79081593b66",
    "title": "登飞来高处",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "登高直上最高峰，踏破烟岚路几重。",
      "山峭似当人面起，云生偏觉杖头浓。",
      "闲看株树巢归鹤，坐拾昙花制毒龙。",
      "翘首九阍何处是，自怜疏散类云踪。"
    ]
  },
  {
    "id": "e647d10f14ea6ceed38d81e807bb4cd0",
    "title": "立秋先一日写怀",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "闻说江枫动素商，天涯羁旅正茫茫。",
      "片帆鲈鲙乡心动，八载松楸客梦长。",
      "今夕不消愁酷暑，明朝应得试新凉。",
      "莫将旧绪萦秋况，且逐征鸿过楚阳。"
    ]
  },
  {
    "id": "e647d10f14ea6ceea07e976f7884b730",
    "title": "过徐太岩池馆",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "徐卿台榭郡衙东，忆昔招游兴未穷。",
      "一自蕖荷凋肃露，漫令罗幌怯西风。",
      "不悲悬磬频司马，藉有遗书附阿戎。",
      "此日陇头留剑后，可堪回首夕阳东。"
    ]
  },
  {
    "id": "e647d10f14ea6cee32ec13d2045e1518",
    "title": "中秋答宁上舍寄怀",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "波漾冰盘上碧空，旅怀尊酒对孤蓬。",
      "四时月色唯今好，九十秋期此正中。",
      "断续笛声来远浦，两三鸿影度江枫。",
      "相思翘首天南北，坐对清光知与同。"
    ]
  },
  {
    "id": "e647d10f14ea6ceebdb644d56a03e511",
    "title": "邸中答友人",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "闭门短发日萧搔，湖海风尘染素袍。",
      "自笑懒于嵇叔夜，寒暄久矣负山涛。"
    ]
  },
  {
    "id": "e647d10f14ea6ceea2d6992020db92a6",
    "title": "即事",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "论交且勿笑陈馀，世态由来贵贱殊。",
      "陌上相逢不相识，匣中犹有旧来书。"
    ]
  },
  {
    "id": "e647d10f14ea6ceea2d699202a2b355a",
    "title": "即事",
    "authorName": "梁炫",
    "authorId": "e647d10f14ea6ceed1457b72d1457b72",
    "dynasty": "明",
    "content": [
      "难凭结谊定黄金，一日须教一日新。",
      "用尽黄金便疏索，白头还是陌头人。"
    ]
  },
  {
    "id": "e647d10f14fb6535a0bf03dbdea29a6c",
    "title": "怀仙志",
    "authorName": "张裔达",
    "authorId": "e647d10f14fb6535d1457b72d1457b72",
    "dynasty": "明",
    "content": [
      "佳人不可再，云散竟何之。",
      "艳句留千古，芳容绝一时。",
      "写兰香在手，作字韵为姿。",
      "命薄怀才去，伤心彭子知。"
    ]
  },
  {
    "id": "e647d10f14fb6535f62033b7caf29774",
    "title": "次答庞伯达孝廉",
    "authorName": "张裔达",
    "authorId": "e647d10f14fb6535d1457b72d1457b72",
    "dynasty": "明",
    "content": [
      "长江远水绕苔矶，客至开尊半掩扉。",
      "四壁乍惊秋气入，片帆争带夕阳飞。",
      "故园聚散原非别，壮志蹉跎但忆归。",
      "为语东篱陶令菊，再来相对肯相违。"
    ]
  },
  {
    "id": "e647d10f15095d14eeb6e2e666d834c4",
    "title": "寄翠庭兄彰",
    "authorName": "李明",
    "authorId": "e647d10f15095d14d1457b72d1457b72",
    "dynasty": "明",
    "content": [
      "一别经三载，悠悠夜梦牵。",
      "埙篪悲两地，鸿雁忆同翩。",
      "薄宦原堪羡，才疏只自怜。",
      "慈帏今健饭，莫赋北山篇。"
    ]
  },
  {
    "id": "e647d10f1513b9c98d87c923e50ef9d6",
    "title": "燕中除夕",
    "authorName": "翟绳祖",
    "authorId": "e647d10f1513b9c9d1457b72d1457b72",
    "dynasty": "明",
    "content": [
      "岁尽为今夕，家乡近若何。",
      "书缘遥路断，客向别愁过。",
      "日月随人老，杯盘且自歌。",
      "亲知余未反，休更倚门多。"
    ]
  },
  {
    "id": "e647d10f15255ddf5560d3f6672707bd",
    "title": "楞伽峡",
    "authorName": "李邦义",
    "authorId": "e647d10f15255ddfd1457b72d1457b72",
    "dynasty": "明",
    "content": [
      "之官千里画船开，峡水滨滨绿似苔。",
      "两岸断纹栖石壁，数联瀑布泻瑶堆。",
      "山花有意供迎送，沙鸟无心任去来。",
      "愧我十年廊庙上，不知清梦几番回。"
    ]
  },
  {
    "id": "e647d10f15255ddfa9c486432912c99b",
    "title": "游燕喜次韵",
    "authorName": "李邦义",
    "authorId": "e647d10f15255ddfd1457b72d1457b72",
    "dynasty": "明",
    "content": [
      "湟川山水旧传名，暇日来游燕喜亭。",
      "细扪萝藤寻古刹，徐穿岩洞觅仙灵。",
      "卧龙故址云常白，梦得遗墟草漫青。",
      "千载风流人不见，惟闻山下水泠泠。"
    ]
  },
  {
    "id": "e647d10f15255ddf6194c48f7aebd30d",
    "title": "谢朝中贵人",
    "authorName": "李邦义",
    "authorId": "e647d10f15255ddfd1457b72d1457b72",
    "dynasty": "明",
    "content": [
      "风尘已了燕京债，世事宁嗟蜀路难。",
      "此去沧州堪寄傲，不妨人作傲人看。"
    ]
  },
  {
    "id": "e647d10f152b70b0ff82c38ccbc4c58b",
    "title": "雨后官舍谩成",
    "authorName": "姚山",
    "authorId": "e647d10f152b70b0d1457b72d1457b72",
    "dynasty": "明",
    "content": [
      "雨歇凉生风入扉，日长官舍客来稀。",
      "竹窗破梦人初起，松院新晴鹤试飞。",
      "花落残红知蝶少，树垂重绿见春归。",
      "客怀无事难消遣，闲对青山看夕晖。"
    ]
  },
  {
    "id": "e647d10f155350163c7be1a4784d3e36",
    "title": "寒食过墓",
    "authorName": "曾炜",
    "authorId": "e647d10f15535016d1457b72d1457b72",
    "dynasty": "明",
    "content": [
      "细雨湿棠梨，春风吹柳枝。",
      "野花行客泪，林木杜鹃悲。",
      "远寺传钟梵，寒村带酒旗。",
      "王孙旧游处，白露日应滋。"
    ]
  },
  {
    "id": "e647d10f1553501602a6e32d1ec559fe",
    "title": "花冢",
    "authorName": "曾炜",
    "authorId": "e647d10f15535016d1457b72d1457b72",
    "dynasty": "明",
    "content": [
      "花墓平临种芋田，寒松瀑水忆歌弦。",
      "春堤无数冶游客，一见棠梨心自怜。"
    ]
  },
  {
    "id": "e647d10f15535016b5f218266725e141",
    "title": "忆昔行",
    "authorName": "曾炜",
    "authorId": "e647d10f15535016d1457b72d1457b72",
    "dynasty": "明",
    "content": [
      "昔日铜台中，歌舞殊未已。一朝委灰尘，空台对流水。",
      "岂知恩爱如古人，不及檀郎怜妾死。垒垒古坟松柏生，犹忆西园桃与李。",
      "秾华不得度，玉质伤铅素。不道君心妾不如，冥漠重泉永遐锢。",
      "欲感君恩顾，妾心只应化作西陵树。"
    ]
  },
  {
    "id": "e647d10f1570ae1a42980e0a333d5b79",
    "title": "同谭永明山人园林散步",
    "authorName": "卢尧典",
    "authorId": "e647d10f1570ae1ad1457b72d1457b72",
    "dynasty": "明",
    "content": [
      "漠漠江天霁色和，杖藜徐步听渔歌。",
      "繁花欲尽惊春暮，紫燕将雏逐客过。",
      "把钓不嫌生计拙，浪吟刚是老来多。",
      "闲身恰称清凉界，十载菟裘锁薜萝。"
    ]
  },
  {
    "id": "e647d10f1570ae1ac8ea3efa692af585",
    "title": "之京留别祁羡仲诸子",
    "authorName": "卢尧典",
    "authorId": "e647d10f1570ae1ad1457b72d1457b72",
    "dynasty": "明",
    "content": [
      "江亭酒尽晚烟浮，漂泊人操小小舟。",
      "接地月明疏雨后，隔溪渔唱夜潮头。",
      "素衣总与缁尘惯，佳句能支道路愁。",
      "他日京华千里梦，雁书迟尔慰登楼。"
    ]
  },
  {
    "id": "e647d10f1570ae1aed53b6a1c86add3f",
    "title": "入大藤峡",
    "authorName": "卢尧典",
    "authorId": "e647d10f1570ae1ad1457b72d1457b72",
    "dynasty": "明",
    "content": [
      "独拥鹴袍思渺茫，断蒹衰草共苍苍。",
      "人家出没层崖合，客路潆洄乱壑长。",
      "明月自怜当我独，青山如解笑人忙。",
      "浮生尽是翩翩草，何事烟波滞异乡。"
    ]
  },
  {
    "id": "e647d10f1570ae1a9f272afb17f7be1a",
    "title": "谒孝廉陈公绚墓",
    "authorName": "卢尧典",
    "authorId": "e647d10f1570ae1ad1457b72d1457b72",
    "dynasty": "明",
    "content": [
      "寂寂玄扃列古松，高冈若斧已成封。",
      "凭枝挂剑非无札，载笔争铭尚有邕。",
      "梦去终教魂化蝶，泉中应比尔为龙。",
      "天怜伯道遗犹子，寒食馀钱岁自供。"
    ]
  },
  {
    "id": "e647d10fe222d5518ee7912f104981e7",
    "title": "拟奉和早朝大明宫之作",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "明光漏尽晓寒催，长乐疏钟度凤台。",
      "月隐禁城双阙迥，云迎仙仗九重开。",
      "旌旗半掩天河落，阊阖平分曙色来。",
      "朝罢佩声花外转，回看佳气满蓬莱。"
    ]
  },
  {
    "id": "e647d10fe222d55177cbc15c7d3b669a",
    "title": "酬林一和闲斋见怀之作",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "东山遥夜雁归声，两地相思旧感生。",
      "芳草白云无那别，春风黄鸟若为情。",
      "双溪日下鸥波静，独树原头猎火明。",
      "谁道离居成寂寞，好文地主久知名。"
    ]
  },
  {
    "id": "e647d10fe222d5519914c0687ff7febc",
    "title": "得郑二宣海南手札",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "番禺天外古交州，念子南行恋旧游。",
      "故国又经花落后，远书翻寄雁来秋。",
      "梅边野饭逢人少，海上青山对客愁。",
      "为报罗浮云影道，早随明月引归舟。"
    ]
  },
  {
    "id": "e647d10fe222d55172b6f2107981e46f",
    "title": "早雁",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "凉霜八月塞天寒，飞度衡阳楚水宽。",
      "少妇楼头初掩瑟，一行先向夕阳看。"
    ]
  },
  {
    "id": "e647d10fe222d551ee3a7b4f1cccddea",
    "title": "将归龙门留别冶城诸游好",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "海水与别意，相看更谁深。",
      "长风向东来，吹我东归心。",
      "怅然旧山云，苍茫远洲树。",
      "一雁飞晴空，翩翩又东去。",
      "此别非万里，后游当几时。",
      "衔杯不尽欢，握手翻成悲。",
      "我去听寒泉，君留钓台月。",
      "唯有长相思，因之寄天末。"
    ]
  },
  {
    "id": "e647d10fe222d55132340d01fe799529",
    "title": "山泉赏",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "群嶂横秀气，飞流落云中。",
      "阴厓写古雪，月壑垂长虹。",
      "洄注石镜净，秋临遥天空。",
      "孤赏忆谢朓，青山度松风。"
    ]
  },
  {
    "id": "e647d10fe222d551e13f31828ad9c1e4",
    "title": "九月八日郭南山亭宴集",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "海国霜气凉，秋声落遥野。",
      "乾坤肃以清，收纳属多暇。",
      "出郭寻幽期，同人命轩驾。",
      "载酒入翠微，凭高憩层榭。",
      "苍山横黄云，大江天同泻。",
      "飞雨霞际晴，夕阳雁边下。",
      "江山满陈迹，今古成代谢。",
      "千载同一时，黄花笑盈把。",
      "酣歌林壑暝，新月松萝挂。",
      "高兴殊未平，临风独悲咤。"
    ]
  },
  {
    "id": "e647d10fe222d551c628a933d1259210",
    "title": "峤屿春潮",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "瀛洲见海色，潮来如风雨。",
      "初日照寒涛，春声在孤屿。",
      "飞帆落镜中，望入桃花去。"
    ]
  },
  {
    "id": "e647d10fe222d5515635294aa0118966",
    "title": "衡江夕露",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "大江白露下，秋气横沧浪。",
      "夜色不映水，微风忽吹裳。",
      "孤舟待明月，时闻兰杜香。"
    ]
  },
  {
    "id": "e647d10f1575ec19c37a0b68819efc06",
    "title": "同群公饯郑五秀才至鼓山寺分题赠别赋得临沧亭",
    "authorName": "高棅",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "屴崱海上秀，中峰开禅宫。",
      "飞亭挂空翠，直上临方蓬。",
      "溟涨在几席，天光映帘栊。",
      "目极万里外，但见清蒙蒙。",
      "曙色从东来，晃然灵境空。",
      "登临岂不伟，别意叹无穷。"
    ]
  },
  {
    "id": "e647d10fe222d551cab03d4926526f85",
    "title": "赋得客中送客",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "在山每送客，客行思未已。",
      "他乡此别君，离情满天地。",
      "长空一飞雁，落日千里至。",
      "故园未同归，寄君两行泪。"
    ]
  },
  {
    "id": "e647d10fe222d5518a0b0fdfccb9d481",
    "title": "秋江渔唱",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "大川饶数罟，浅渎无吞舟。",
      "日暮收我纶，唱歌度中流。",
      "歌长入空阔，两岸江声秋。",
      "断续和鸣榔，摇扬随狎鸥。",
      "曲终人不见，云水空悠悠。"
    ]
  },
  {
    "id": "e647d10fe222d55163fe90ff9bda8ee3",
    "title": "赋得罗浮霜月怀郑二逸人",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "海国梅始白，飞霜动鸣钟。",
      "寒空一片月，挂在罗浮峰。",
      "夜色不映水，清光与之同。",
      "百里皆瑶华，千林闭幽风。",
      "萧条岩际叶，嘹唳云边鸿。",
      "远客起遥念，沧波思千重。",
      "梦回明镜没，寂历闻幽蛩。"
    ]
  },
  {
    "id": "e647d10fe222d551d52db2886f1de32a",
    "title": "郭晦之归扆峰群公相送至光严寺",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "化城负东郭，地古严公宅。",
      "同佩结幽寻，况值将归客。",
      "山门坐翠微，萝径入松柏。",
      "定水驻行衣，香云绕离席。",
      "衔杯双树间，百里见海色。",
      "日莫各分飞，空山夜寥寂。"
    ]
  },
  {
    "id": "e647d10fe222d5510df2f88a90e9734f",
    "title": "题邑生陈溢钟山草堂",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "钟山抱蓝田，水木含清气。",
      "爱尔静者居，草堂在山翠。",
      "帘栊映竹开，几席侵花置。",
      "野客载酒过，山僧抱琴至。",
      "陶然接欢赏，邈尔成幽契。",
      "月出天海空，云生石门闭。",
      "岱溪樵唱来，沙头松声细。",
      "佳趣足淹留，远心更迢递。",
      "维时属休明，岩穴无遗弃。",
      "终南登捷径，北山裂荷制。",
      "予亦问山灵，斯人果忘世。"
    ]
  },
  {
    "id": "e647d10fe222d55197cba173a6cba77b",
    "title": "秋江离思送朱大之京",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "暮色带远屿，大江浩悠悠。",
      "临分未能别，红叶满汀洲。",
      "夫子何所适，绮纨上国游。",
      "凉风吹飞旆，沙路鸣紫骝。",
      "载酒江上石，把杯对高秋。",
      "遥山微雨晴，夕阳在孤舟。",
      "海茜去翩翩，焉能狎群鸥。",
      "青云可翘首，沧波正安流。"
    ]
  },
  {
    "id": "e647d10fe222d551dcbf66fd3c6eaf2a",
    "title": "春涧幽亭",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "林下云水香，幽亭识花气。",
      "相看话所思，春色令心醉。",
      "之子寻幽期，孤琴入空翠。"
    ]
  },
  {
    "id": "e647d10fe222d5510b4a02071e3731f6",
    "title": "赋得灯前细雨赠别郑浮丘雨字韵",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "野馆昏色来，明灯静深坞。",
      "故人惜睽违，共此尊前雨。",
      "寒影明远心，夜声带离苦。",
      "飘萧初拂席，飒沓仍近户。",
      "重霭湿余芳，宿云暗平楚。",
      "明发送君行，凄凄满南浦。"
    ]
  },
  {
    "id": "e647d10fe222d551e7915381fdae5bb8",
    "title": "同游六平山探得烛字",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "出郭秋已深，寒原骋心目。",
      "爱君幽栖地，市廛若林谷。",
      "初月谐晚寻，同人遂成宿。",
      "楼虚在山翠，书声向乔木。",
      "飞雨一峰来，微云度疏竹。",
      "清镫对残尊，孤琴写幽曲。",
      "自得静者心，何须游秉烛。"
    ]
  },
  {
    "id": "e647d10fe222d551cf02fb8ddb19c920",
    "title": "水竹居",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "清溪入云木，隐处林塘深。",
      "微月到流水，泠泠竹间琴。",
      "虚声起遥听，天影澄远心。",
      "余亦鸾鹤群，将期此投簪。"
    ]
  },
  {
    "id": "e647d10fe222d551dbd2d0fc1d7803fa",
    "title": "绿杨双燕图",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "三月白门道，垂杨千树花。",
      "君看双燕子，飞去入谁家。",
      "门巷失故垒，时来拂枝斜。",
      "春风更相惜，莫与乱栖鸦。"
    ]
  },
  {
    "id": "e647d10fe222d551c33b875bd6357219",
    "title": "醉歌行郑二广文西斋宴集",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "吾爱郑夫子，妙年振英声。读书不肯死章句，笑杀当时鲁两生。",
      "男儿何事空饥饿，角巾啸起东山卧。三奏《阳春》和者稀，立谈古人独知我。",
      "知我家无二顷田，几翻相见客中怜。开心写意不足惜，千金散尽还依然。",
      "广文高馆归来好，挝鼓谈经日应早。堂下诸生揖郑虔，门前食客谒平原。",
      "倾家禄米三百斗，一岁只供沽酒钱。西斋为余造瑶席，满堂尽是青云客。",
      "绮席金盘苏合香，银瓶绿酒玻璃色。昨夜东风天际来，桃花笑人历乱开。",
      "春光如此得几日，毋多酌我何为哉？山公不解倒骑马，习池春水空莓苔。",
      "我歌白云兴偏逸，君起挥毫夸第一。空名何用挂百年，剧饮唯须醉千日。",
      "郑夫子，听我歌。与君更进酒，但使朱颜酡。君不见陌头杨柳色青青，飞花昨日吹满城。",
      "又不见乐游原上咸阳道，汉阙秦陵几回好。昔时歌吹激浮云，今日残阳映衰草。",
      "不用悲歌空断肠，请君劝客勿停觞。古来唯有留宾驿，到处逢人说郑庄。"
    ]
  },
  {
    "id": "e647d10fe222d5515826f18aaea681f6",
    "title": "赋得吴航渡送赵少府之京",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "君不见吴航渡河上，萧萧多古树。树根积石长青苔，应比昔人系舟处。",
      "寂寞寒潮自往还，关河北望空云山。天浮百粤荣光歇，海接三吴霸气寒。",
      "吴王城阙几千载，舸舰何年到闽海？危樯峻橹逐飘风，今日吴航名尚在。",
      "江上年年春草新，城头车马往来频。野鸟不知惊候吏，垂杨空自送行人。"
    ]
  },
  {
    "id": "e647d10fe222d551cf27184720d4af9a",
    "title": "题台江别意饯顾存信归番禺",
    "authorName": "高柄",
    "authorId": "e647d10f1575ec19861dc9bd856fc816",
    "dynasty": "明",
    "content": [
      "置酒台江上，怅然伤解携。番禺天万里，矫首南云低。",
      "停舟对君日将暮，目送南云指归路。乡梦多随蜃母楼，家林近入扶桑树。",
      "沧浪浩荡杳难期，此别重逢又几时。东去台江应到海，唯因流水寄相思。"
    ]
  },
  {
    "id": "e647d10f1576ae70dcb274973780feae",
    "title": "过山庵问郎公病",
    "authorName": "魏之璜",
    "authorId": "e647d10f1576ae70dfa92d8f8d420fa3",
    "dynasty": "明",
    "content": [
      "一庵刚十笏，卧病有余清。",
      "短榻延朝夕，孤灯伴死生。",
      "地闲惟种药，门辟不关荆。",
      "为学庞居士，知君蓄发情。"
    ]
  },
  {
    "id": "e647d10f1576ae7091d79ca3bc1e53e6",
    "title": "讯程孺文",
    "authorName": "魏之璜",
    "authorId": "e647d10f1576ae70dfa92d8f8d420fa3",
    "dynasty": "明",
    "content": [
      "不得巢湖信，时询渡口居。",
      "绕篱河路折，背郭草堂虚。",
      "林静风惊犬，溪暄晚聚渔。",
      "主人游未倦，闲杀半床书。"
    ]
  },
  {
    "id": "e647d10f1576ae70706ad6a820dd11e4",
    "title": "冬夜同陈康候秦京集毕康侯楼共用寒字",
    "authorName": "魏之璜",
    "authorId": "e647d10f1576ae70dfa92d8f8d420fa3",
    "dynasty": "明",
    "content": [
      "不惮通宵坐，因思聚首难。",
      "帘疏霜气薄，烛短漏声残。",
      "载见一回老，相逢各尽欢。",
      "殷勤今夜酒，莫使后期寒。"
    ]
  },
  {
    "id": "e647d10f158d9ca9279be967834d5a22",
    "title": "寄衣",
    "authorName": "熊叶飞",
    "authorId": "e647d10f158d9ca9d1457b72d1457b72",
    "dynasty": "明",
    "content": [
      "寂寞深闺夜，挑灯纫素衾。",
      "短长今世样，新旧美人心。",
      "欲雨风难定，将寒雪易侵。",
      "糟糠堂不下，关切到于今。"
    ]
  },
  {
    "id": "e647d10f158d9ca94fc718d37051be6b",
    "title": "樵者",
    "authorName": "熊叶飞",
    "authorId": "e647d10f158d9ca9d1457b72d1457b72",
    "dynasty": "明",
    "content": [
      "野树林深入眼欢，山巅荒径正漫漫。",
      "陇云出处薪挑冷，瀑水飘来衣带寒。",
      "挥斧丁丁谷应响，观棋历历梦催残。",
      "夕阳遥听歌声急，石磴纡回下碧峦。"
    ]
  },
  {
    "id": "e647d10f158d9ca95317d13d789bfee0",
    "title": "闺情为妹瑶飞作",
    "authorName": "熊叶飞",
    "authorId": "e647d10f158d9ca9d1457b72d1457b72",
    "dynasty": "明",
    "content": [
      "欢愁不定意迟迟，别有幽情绿水湄。",
      "玉手折来堤上柳，结成如意寄相思。"
    ]
  },
  {
    "id": "e647d10f158d9ca91871f59b7f64b497",
    "title": "春情",
    "authorName": "熊叶飞",
    "authorId": "e647d10f158d9ca9d1457b72d1457b72",
    "dynasty": "明",
    "content": [
      "行乐芳春日正长，人情宜暖又宜凉。",
      "无端飞过双蝴蝶，忽动花香暗断肠。"
    ]
  },
  {
    "id": "e647d10f15990fa981bdbc4d1bf167fa",
    "title": "宴陆氏庄",
    "authorName": "施侃",
    "authorId": "e647d10f15990fa9d1457b72d1457b72",
    "dynasty": "明",
    "content": [
      "恶雨忽云止，高云招可来。",
      "农移虹外笠，儿跪掌中杯。",
      "竹亚鸟双落，歌清渔独回。",
      "稍闻幽惬处，鞋脚即相催。"
    ]
  },
  {
    "id": "e647d10f15990fa95e1a6bf263fa8069",
    "title": "登瓜州南楼",
    "authorName": "施侃",
    "authorId": "e647d10f15990fa9d1457b72d1457b72",
    "dynasty": "明",
    "content": [
      "金焦壁立原无地，吴楚中分独此门。",
      "万里风清悲白鸟，六朝踪迹倚黄昏。",
      "山光隐见云边寺，日气霏微海上村。",
      "闻道长安应不远，野人端欲献江蘩。"
    ]
  },
  {
    "id": "e647d10f15990fa9ed4f2d64c7da6a4b",
    "title": "庵中寂无一人童子觅酒未至",
    "authorName": "施侃",
    "authorId": "e647d10f15990fa9d1457b72d1457b72",
    "dynasty": "明",
    "content": [
      "数尽归鸦酒未来，佛香伴我信悠哉。",
      "忽惊门外欢声过，邻父叉鱼得隽回。"
    ]
  },
  {
    "id": "e647d10f15990fa9becf0a0a31dbc082",
    "title": "岁暮",
    "authorName": "施侃",
    "authorId": "e647d10f15990fa9d1457b72d1457b72",
    "dynasty": "明",
    "content": [
      "阴风激人山雪动，空村入暮岁事微。",
      "饥鸟挟子抱寒树，农夫牵茅遮坏扉。",
      "塞北蒲宫何燥燥，城东草堂聊依依。",
      "青灯照影忽不惬，却走出门月满衣。"
    ]
  },
  {
    "id": "e647d10f159b82f36504d6646955a3e0",
    "title": "《古今医鉴》选段",
    "authorName": "龚信",
    "authorId": "e647d10f159b82f3cda72177dca5672f",
    "dynasty": "明",
    "content": [
      "起死回生，恩同天地；如此明医，芳垂万世。"
    ],
    "translation": "救人一命，将人救活，这个恩德就如同天地一般，这样的医生，才应该流芳百世，为世人知晓。"
  },
  {
    "id": "e647d10f159cf6562e85995870dc0433",
    "title": "状元瑞莲一茎三花",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "山水芙蓉不染沙，林塘谁□并头花。",
      "孤根色拥貌姑雪，两蕊斜悬□浦霞。",
      "明月叶浓露欲坠，清风香透日初斜。",
      "休徵□□无消息，几对南薰望太华。"
    ]
  },
  {
    "id": "e647d10f159cf656cb33e0855a809697",
    "title": "圆珠积翠",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "合浦移来第一峰，琼枝玉树蔼春浓。",
      "金银阙驾三千界，翡翠图开十二重。",
      "片月长侵云外白，三花遥映日边红。",
      "登临漫有泥霄意，笑向山灵问化工。"
    ]
  },
  {
    "id": "e647d10f159cf656fe894fb0c8d0729a",
    "title": "忠谠凝岚",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "乔岳淩空倚国西，葱葱佳气拂红霓。",
      "天回宝盖星辰近，地拥峡门万象低。",
      "池上寒云浴白露，台边丰草啭黄鹂。",
      "谠言一脉高山在，此日磨崖作胜题。"
    ]
  },
  {
    "id": "e647d10f159cf6562d7780614c93252e",
    "title": "鹤洲渔唱",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "水云渺渺日沉沉，谁识渔翁出世音。",
      "一调江湖浑是古，几般感慨尽如今。",
      "浪添矶石杂鸣玉，月浸竹竿敲碎金。",
      "最爱烟霞得趣处，无端风雨足归心。"
    ]
  },
  {
    "id": "e647d10f159cf6565e419e0813b25d2b",
    "title": "狼岭樵歌",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "幽径烟深木叶斑，采樵人唱几重山。",
      "松梢倚日悬柯影，石乳临风湿汗颜。",
      "豺道共噫任去住，蝇头一咏自馀闲。",
      "归声忽送桃源口，犹有渔郎相和还。"
    ]
  },
  {
    "id": "e647d10f159cf656cc2c0cf4aec525ad",
    "title": "仙岩夜月",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "玉舄飖飖去不归，岩前明月自依微。",
      "风吹洞口钟声远，露湿峰头鹤影低。",
      "正向虚中想是白，翻因圆处觉生亏。",
      "苍茫莫问仙凡事，一醉江头赋采薇。"
    ]
  },
  {
    "id": "e647d10f159cf656243a4fec53b46f18",
    "title": "乌石醴泉",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "乌石旧传一酒星，犹看□气□青冥。",
      "味分河汉能为醴，清比沧浪可濯缨。",
      "红杏春泼思玉液，梧桐秋老望金茎。",
      "明时共沐恩波厚，满道壤歌带醉听。"
    ]
  },
  {
    "id": "e647d10f159cf656e619e25e8ee34490",
    "title": "状元古井",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "南山凤去已无踪，尚有低吟墨里中。",
      "一自梧泉衍九仞，至今菽水重三公。",
      "石栏疑积千春雨，清影犹摇万里风。",
      "遥想台州最胜事，渊源长自道之东。"
    ]
  },
  {
    "id": "e647d10f159cf6564f77137a8a8383b1",
    "title": "石壁朝云",
    "authorName": "侯应遴",
    "authorId": "e647d10f159cf656d1457b72d1457b72",
    "dynasty": "明",
    "content": [
      "笼葱曙色翠微鲜，白壁青天望欲连。",
      "紫府光浮辟关外，青霞霭近蓬莱边。",
      "勒文不数阳台赋，徵瑞应书鉴物篇。",
      "自是熙年深雨露，江山万里满云烟。"
    ]
  },
  {
    "id": "e647d10f15ac6e191742cec5caeeb100",
    "title": "冬日偕潘孟骧游古仙原承示佳章次韵答和一首",
    "authorName": "廖负暄",
    "authorId": "e647d10f15ac6e19d1457b72d1457b72",
    "dynasty": "明",
    "content": [
      "清漪缕缕漾棠舟，系缆临圻访古丘。",
      "老桧攫云高立鹳，仙原佳气上连牛。",
      "岚拖瘦杖群峰寂，风入轻舆万壑秋。",
      "曲磴阴森探不尽，数声韵鸟唤行游。"
    ]
  },
  {
    "id": "e647d10f15ad7eb7f5aaa5e0261318e8",
    "title": "予适太原熊惟远吴求叔还武昌同赋",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "方舟临古渡，分路思依依。",
      "自是行人众，非关送客稀。",
      "晋山将北向，楚水复西归。",
      "同作离群雁，君还一处飞。"
    ]
  },
  {
    "id": "e647d10f15ad7eb7c962ee83b8cd1e7a",
    "title": "送钱叔达游闽不遇还吴",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "太行闻失路，此地亦沾裳。",
      "世变穷交畏，年还久客伤。",
      "榕城恒雾雨，梨岭异风霜。",
      "归卧苕溪上，长贫是故乡。"
    ]
  },
  {
    "id": "e647d10f15ad7eb788afb059e7c2cb1a",
    "title": "题陈荩卿溪上居",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "晚岁家溪上，萧然林下风。",
      "栖云山向夕，写月水承空。",
      "岸折长桥落，城临小市通。",
      "看君忘出处，将老一丘中。"
    ]
  },
  {
    "id": "e647d10f15ad7eb7ce141f256d2a079e",
    "title": "秋夜感怀奉寄陈抱一先生",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "砧杵千家急，偏伤故国情。",
      "夜云轻欲散，凉月皓方生。",
      "烛照愁眠影，虫吟病起声。",
      "载怀今昔感，老愧郑康成。"
    ]
  },
  {
    "id": "e647d10f15ad7eb7a647b55f62079a09",
    "title": "题魏少府破屏风",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "依倚忘年岁，中伤冀尔容。",
      "乍通宵案烛，不掩午堂钟。",
      "射雀犹存影，弹蝇已失踪。",
      "勿言新可代，官冷若为供。"
    ]
  },
  {
    "id": "e647d10f15ad7eb7029bbea92b127e02",
    "title": "十三夜宴马姬馆",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "芳宴妖姬集，纷如窃月来。",
      "回身迎夜烛，连手逐春杯。",
      "缓舞盘中柳，新妆屋里梅。",
      "停弦将送态，犹畏上声催。"
    ]
  },
  {
    "id": "e647d10f15ad7eb75dbb857defe9c26c",
    "title": "戏赠杨二病起",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "闻卿春病起，闭阁忏医王。",
      "小愈虽怜妾，长颦不怨郎。",
      "弦疑新制曲，衣识旧熏香。",
      "旦夕犹宜慎，空床梦亦防。"
    ]
  },
  {
    "id": "e647d10f15ad7eb720c9bf79449e91f7",
    "title": "人日送范东生还吴澹然之燕其一",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "无端人日胜，兄弟对离觞。",
      "草霁遥开色，梅寒细作香。",
      "江猿含北思，塞雁系南行。",
      "欲共临歧送，春波两岸长。"
    ]
  },
  {
    "id": "e647d10f15ad7eb739695115634d889c",
    "title": "正月十七夜宴李太保西第",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "正元望后宴平津，罗绮初筵入早春。",
      "盘马斗车才罢夜，残灯剩月尚宜人。",
      "梅花落到歌前缓，柳叶开经胜里新。",
      "不信金吾仍放禁，归时看取六街尘。"
    ]
  },
  {
    "id": "e647d10f15ad7eb750cebac901a9a244",
    "title": "长干里看迎腊月春",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "东郊南陌动游尘，路入长干百戏新。",
      "玄籥已吹开岁律，青旂将引隔年春。",
      "林藏残雪先销柳，河带流澌欲上纶。",
      "初胜风光常胜地，今朝都占看来人。"
    ]
  },
  {
    "id": "e647d10f15ad7eb73438c42a59803e48",
    "title": "正月十五日同盛太古集雨花台",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "郭外香台胜日登，天花曾现六朝僧。",
      "宜春犹载屠苏酒，不夜先观太乙灯。",
      "柳上轻烟吹作雨，梅前残雪积成冰。",
      "旧游更向新年感，草色青青似杜陵。"
    ]
  },
  {
    "id": "e647d10f15ad7eb754926c6d3f112fcb",
    "title": "西湖春日戏赠潘景升",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "武林门外正春华，十里空湖带浅沙。",
      "夹岸楼台千佛地，隔城箫鼓万人家。",
      "青丝游骑乘朝日，红粉回舟映晚霞。",
      "莫讶刘郎归未得，六桥芳树半桃花。"
    ]
  },
  {
    "id": "e647d10f15ad7eb78ee4217f7538987e",
    "title": "初闻倭警有感",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "东夷海外播风烟，回首扶桑氛祲连。",
      "白羽插书传幕府，黄金刻印拜楼船。",
      "朝廷欲问来王日，父老曾经入寇年。",
      "辛苦折冲胡少保，永陵一诏至今怜。"
    ]
  },
  {
    "id": "e647d10f15ad7eb7589c17874620202a",
    "title": "豫章朱芾斯宗侯逸园雨中宴别屠太初之南海罗敬叔之武昌李林宗之白下孙泰符之剑江欧阳于奇之毗陵予还广陵",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "满堂游子叹飘蓬，无数离情细雨中。",
      "飞盖西园因卜夜，挂帆南浦待分风。",
      "岂知江海经年别，不见关山去路同。",
      "他日相思非一水，尺书何处寄春鸿。"
    ]
  },
  {
    "id": "e647d10f15ad7eb7e43eca88ff7834c9",
    "title": "送李临淮上公出镇金陵",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "节旄南建岁将阑，雪落津亭晓未干。",
      "百战山河重作镇，三朝剑履独登坛。",
      "营开江障莺声早，路出边城马色寒。",
      "天与宗臣忧不细，金陵千古旧长安。"
    ]
  },
  {
    "id": "e647d10f15ad7eb788e6063ee11f7b2c",
    "title": "雨夜观妓同俞羡长梅子马陆长康赋",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "美人雨馆夜相迎，烛下微闻笑语声。",
      "纤月不来眉上照，浓云偏着鬓边行。",
      "生憎洒砌沾罗袜，翻喜飘窗趁玉笙。",
      "非雾非烟劳想像，无如密坐看分明。"
    ]
  },
  {
    "id": "e647d10f15ad7eb7893d93cf42856540",
    "title": "鸡笼山赋得台城怀古得离字",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "台城遗迹动凄其，总为前朝足乱离。",
      "旧路人非芳草在，故宫春尽落花知。",
      "江山白首犹余恨，鸟雀黄昏亦自悲。",
      "更是伤心张绪柳，年年空被野风吹。"
    ]
  },
  {
    "id": "e647d10f15ad7eb7daa6e25197532524",
    "title": "臧晋叔希林阁赋得雨中钟山春望其一",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "春早城东连骑来，雨中延眺北山隈。",
      "气衔远岫朝初合，阴结重林昼未开。",
      "融雪并沾驰道柳，和风争落寝园梅。",
      "雕窗不闭朱帘卷，坐待晴光陌上回。"
    ]
  },
  {
    "id": "e647d10f15ad7eb743c10b0b7d5d8230",
    "title": "人日对雪",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "人日逢晴胜，不晴雪亦嘉。",
      "当由催剪绿，碎却几梅花。"
    ]
  },
  {
    "id": "e647d10f15ad7eb78cafd92100c1b0a6",
    "title": "咏美人梅花对镜二首",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "晓起一开镜，梅花影镜傍。",
      "转镜失花处，方知不是妆。"
    ]
  },
  {
    "id": "e647d10f15ad7eb78cafd92111a55db4",
    "title": "咏美人梅花对镜二首",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "香奁妆欲罢，移照梅花前。",
      "徘徊两孤影，抵死镜中怜。"
    ]
  },
  {
    "id": "e647d10f15ad7eb78d6b1fbcb829f26b",
    "title": "和陈伯孺西湖十咏二首",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "偶向武林游，曾于天竺住。",
      "明日欲离山，晴霞故变雨。"
    ]
  },
  {
    "id": "e647d10f15ad7eb78d6b1fbc4eb6aeb1",
    "title": "和陈伯孺西湖十咏二首",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "夜半高峰望，微茫海日光。",
      "下方未觉晓，应是蔽扶桑。"
    ]
  },
  {
    "id": "e647d10f15ad7eb7d7637803e101badd",
    "title": "七夕咏王美人百花画衣",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "七夕画衣裁，一花一色开。",
      "当筵翻酒湿，争道渡河来。"
    ]
  },
  {
    "id": "e647d10f15ad7eb7950565b46b4f4c91",
    "title": "真州侯师之席上看梅花",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "此是还家路，如何不见家。",
      "却从他席上，含泪看梅花。"
    ]
  },
  {
    "id": "e647d10f15ad7eb71ca47b6576212f44",
    "title": "青溪小姑曲",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "小姑家住秣陵西，惯听城头乌夜啼。",
      "向为无郎嫌出入，不知门外是青溪。"
    ]
  },
  {
    "id": "e647d10f15ad7eb736b66a84d3a3ee88",
    "title": "劳劳亭送客",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "劳劳亭下路东西，翻遣行人到此迷。",
      "山鸟似经离别过，至今不敢尽情啼。"
    ]
  },
  {
    "id": "e647d10f15ad7eb7d976e986882a2279",
    "title": "古意酬刘明府",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "侯生七十老监门，皮骨都消意气存。",
      "不是众中虚左待，当时谁报信陵恩。"
    ]
  },
  {
    "id": "e647d10f15ad7eb71e1ce914c90ebb64",
    "title": "荔子曲",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "白玉明肌裹绛囊，中含仙露压琼浆。",
      "城南多少青丝笼，竞取王家十八娘。"
    ]
  },
  {
    "id": "e647d10f15ad7eb73c0547a20c944b69",
    "title": "送华将军归隐",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "南越东吴有战功，闲心无那逐冥鸿。",
      "只言归卧青山好，何处青山非世中。"
    ]
  },
  {
    "id": "e647d10f15ad7eb7efff5f320ecb594c",
    "title": "和颍州张进士飞花曲",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "玉颜昨日一花开，今日飘零野水隈。",
      "纵使春风解相惜，何因吹上故枝来。"
    ]
  },
  {
    "id": "e647d10f15ad7eb7e4e8fffe9d9a62a9",
    "title": "雨中集清凉寺送梅子马赴楚曹能始还闽",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "客路东西莫厌长，七闽原自隔三湘。",
      "离人不道俱千里，一夜相思梦两乡。"
    ]
  },
  {
    "id": "e647d10f15ad7eb79270b8f57cc0cb00",
    "title": "赋得千山红树送姚园客还闽其一",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "萧萧浅绛霜初醉，槭槭深红雨复然。",
      "染得千林秋一色，还家只当是春天。"
    ]
  },
  {
    "id": "e647d10f15ad7eb758615cb20a9ffd87",
    "title": "王光禄家屏后琵琶短歌",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "十二金屏逐面遮，双鬟背倚弹琵琶。",
      "六幺弦急齐声按，桃叶桃根旧一家。",
      "曲罢屏开但香雾，余音空绕珊瑚树。",
      "中年魂梦不惊飞，雒月巫云引归路。"
    ]
  },
  {
    "id": "e647d10f15ad7eb7c1481f6886403630",
    "title": "长安送马参军之金陵",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "去去南迁客，远送黄金台。长江腊月春正来，绿冰片片迎船开。",
      "问君无事莲花府，一日看山定几回。"
    ]
  },
  {
    "id": "e647d10f15ad7eb7e585663adcd540d6",
    "title": "胡可复水阁短歌",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "长夏宜人溪上住，短薄疏篱围水树，炎蒸不到萧森处。",
      "转壁迎山阁子开，凉风度雨北窗来，湿花吹集木兰台。",
      "阁中别贮人如玉，停波静写修蛾绿，帘下凝妆看不足。",
      "画桨谁家载妓过，倚阑窃听欢闻歌，盈盈无奈荡舟何。",
      "酒船归后溪声静，斜月窥河升半岭，照见双栖梁燕影。"
    ]
  },
  {
    "id": "e647d10f15ad7eb757294de9e26471ef",
    "title": "别车福州",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "孤舟将北渡，转转切归心。",
      "衣积他乡泪，琴操故土音。",
      "山长催日暮，江暗结秋阴。",
      "回首闽南路，思君一水深。"
    ]
  },
  {
    "id": "e647d10f15ad7eb72a3be9c455dcb5c2",
    "title": "酬别二首梅蕃祚",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "楚客怨青蘋，吴侬爱紫莼。",
      "扁舟难共载，羞杀渡江人。",
      "一片秋林色，如迎去客舟。",
      "更怜江月好，且为故人留。"
    ]
  },
  {
    "id": "e647d10f15cdf3ee7e4abbdc870d9e80",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "到此情偏适，安居兴日新。",
      "闲来观物妙，静后见人亲。",
      "啼鸟当清昼，飞华正苒春。",
      "呼童数新笋，好护碧窗筠。"
    ]
  },
  {
    "id": "e647d10f15cdf3eea2d699202e5f36e9",
    "title": "即事",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "乍雨洗庭柯，斜阳到薜萝。",
      "读书聊散帙，看竹偶经坡。",
      "鸟下山初暝，月来池欲波。",
      "幽情无著处，呼酒一高歌。"
    ]
  },
  {
    "id": "e647d10f15cdf3ee63a6512e502bee33",
    "title": "晚步",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "缓步到溪头，相看事事幽。",
      "断云疏岛屿，落日艳汀洲。",
      "水静夫容夕，风生芦荻秋。",
      "吴歌何处棹，惊起欲眠鸥。"
    ]
  },
  {
    "id": "e647d10f15cdf3ee36a5cef170dfa7ad",
    "title": "庚子秋日同友水居静坐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "兀兀何为者，朝曦属夕阴。",
      "六经疑处破，一气静中深。",
      "宵汉孤县榻，乾坤壮盍簪。",
      "五湖秋色满，相守岁寒心。"
    ]
  },
  {
    "id": "e647d10f15cdf3ee09717d548cc90d1a",
    "title": "丙午元夕",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "岁冗今朝静，闭门春色深。",
      "安居知帝力，观物见天心。",
      "柏叶休辞醉，梅花已可吟。",
      "但于丛竹里，日日听春禽。"
    ]
  },
  {
    "id": "e647d10f15cdf3ee354a2dc91bdecfe7",
    "title": "秋月同张伯可吴子往泛溪",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "不作清溪泛，空令此月孤。",
      "寒烟浮欲出，远屿淡疑无。",
      "日月高凫鹄，行藏长荻芦。",
      "栖迟何必恶，秋色有吾徒。"
    ]
  },
  {
    "id": "e647d10f15cdf3eea273739ca8ad1ea8",
    "title": "戊午春月朔登子陵钓台",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "桐江一片石，千古白云横。",
      "世乱无宁宇，岩栖得此生。",
      "渔樵亦偶尔，富贵岂吾情。",
      "寂莫空山士，安知后世名。"
    ]
  },
  {
    "id": "e647d10f15cdf3ee5819cf3b9931aa23",
    "title": "和许静馀先生闭户吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "年来惟好静，始觉解天韬。",
      "山月闲相照，春风淡自陶。",
      "床头储浊酒，镫下有离骚。",
      "算尽人间著，无如闭户高。"
    ]
  },
  {
    "id": "e647d10f15cdf3ee5819cf3ba27cc978",
    "title": "和许静馀先生闭户吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "有竹已疏林，空斋贮碧阴。",
      "径萦萝薜远，池带荻芦深。",
      "人静惟开卷，情闲或抚琴。",
      "幽居多乐事，剥啄莫相寻。"
    ]
  },
  {
    "id": "e647d10f15cdf3ee5819cf3bf20c9c8f",
    "title": "和许静馀先生闭户吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "君平尝避世，仲蔚爱闲居。",
      "城市何妨隐，蓬蒿岂必除。",
      "榻留孤剑伴，人共一瓢馀。",
      "涤尽人间念，吾将返厥初。"
    ]
  },
  {
    "id": "e647d10f15cdf3ee7e4abbdc4fb75577",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "有客风尘归去来，兀然孤坐水中台。",
      "九龙山似翠屏立，五里湖如明镜开。",
      "春雨蕨肥菰米饭，秋风鲈美菊华杯。",
      "蒹葭白露伊人在，恣向江天亦快哉。"
    ]
  },
  {
    "id": "e647d10f15cdf3ee47363e82cb06fede",
    "title": "水居独坐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "独坐孤亭四望宽，夜深明月浸溪寒。",
      "归来山色如相许，老去秋风转自安。",
      "万里云霄看燕雀，百年天地有金兰。",
      "尸居未可言匏系，屈指山林事更难。"
    ]
  },
  {
    "id": "e647d10f15cdf3eed3134c8925fbdd17",
    "title": "水居闭关",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "幽居无事不开颜，为惜春光只闭关。",
      "两眼情亲惟绿野，一生心契有青山。",
      "桃华灼灼鸟啼寂，柳絮飞飞人意闲。",
      "缓步溪头看落日，月明深竹抱琴还。"
    ]
  },
  {
    "id": "e647d10f15cdf3eea2d69920d2ddac88",
    "title": "即事",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "万里迢迢殅色开，千秋蔼蔼野芳来。",
      "孤舟最喜青山伴，倦眼多为绿树回。",
      "邑里过时惊薄俗，衡门深处念时才。",
      "可怜无尽乾坤内，百念消归一酒杯。"
    ]
  },
  {
    "id": "e647d10f15cdf3eedc5371aae4610593",
    "title": "同许静馀先生游山",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "新凉甘雨遍汀洲，况复山中桂树秋。",
      "以我中年窥静理，知君晚节解闲游。",
      "喜看岩竹穿幽径，爱听松风上小楼。",
      "满地夕阳收拾去，并将明月载归舟。"
    ]
  },
  {
    "id": "e647d10f15cdf3eecf314fb1633c3d73",
    "title": "同洪平叔游武夷",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "连宵阴雨长春苔，方驾山中云即开。",
      "峰胜正愁舟急过，滩高绝便首重回。",
      "排云岩竹山山出，映水春华曲曲来。",
      "薄暮天游最高顶，可无呼月醉深杯。"
    ]
  },
  {
    "id": "e647d10f15cdf3eeb6997aa046ac5e40",
    "title": "次刘伯先闭关韵",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "在在名山寂寂峰，渊泉深处有潜龙。",
      "非于太极先天覛，只在寻常日用逢。",
      "当默识时微有象，到名言处绝无踪。",
      "洗心藏密吾曹事，长掩衡门独抚松。"
    ]
  },
  {
    "id": "e647d10f15cdf3ee468cc66290936be5",
    "title": "至水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "何事驱车缁洛尘，归来烟水味逾真。",
      "寒塘古岸五衰柳，落日秋风一老人。",
      "兀坐冥然天地古，观书恍尔性情新。",
      "未须蒿目忧时事，闻道明君信直臣。"
    ]
  },
  {
    "id": "e647d10f15cdf3ee9ea4f4184d82d096",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "静坐非元非是禅，须知吾道本于天。",
      "直心来自降衷后，浩气观于未发前。",
      "但有平常为究竟，更无元妙可穷研。",
      "一朝忽显真头面，方信诚明本自然。"
    ]
  },
  {
    "id": "e647d10f15cdf3ee9ea4f41801dd5d17",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "一片灵明一敬融，别无馀法可施功。",
      "乾坤浩荡今还古，日月光华西复东。",
      "莫羡仙家烹大药，何须释氏说真空。",
      "些儿欲问儒宗事，妙诀无过未发中。"
    ]
  },
  {
    "id": "e647d10f15cdf3ee9ea4f41887204668",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "一自男儿堕地来，戴高履厚号三才。",
      "未曾一膜颜先隔，何事千山首不回。",
      "一静自能开百障，老翁依旧返婴孩。",
      "从今去却蒲团子，鲲海鹏天亦快哉。"
    ]
  },
  {
    "id": "e647d10f15cdf3eead8ba793e77b84bc",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "圣贤止是学为人，学不知天人未真。",
      "天在人身春在木，人居天内木涵春。",
      "万殊精别方知义，一本穷研始识仁。",
      "试看天人无间处，不知天道岂知身。"
    ]
  },
  {
    "id": "e647d10f15cdf3eead8ba7932bb3ebfd",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "莫为为者是真机，稍著安排便已非。",
      "桃自鲜红李自白，鱼能渊跃鸟能飞。",
      "不知本体原如是，安得工夫妙入微。",
      "看尽古今差谬处，只缘些子见相违。"
    ]
  },
  {
    "id": "e647d10f15cdf3eead8ba793b98e02ca",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "千圣传心一敬修，不知真敬反成囚。",
      "欲求一得且永得，须下千休与万休。",
      "疏水曲肱常浩浩，百官万务尽悠悠。",
      "廓然天地浑无事，一物匈中岂足留。"
    ]
  },
  {
    "id": "e647d10f15cdf3eead8ba7930e180154",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "中庸二字圣真诠，来自唐虞一脉传。",
      "本体睹闻为入窍，工夫戒惧是天然。",
      "但从庸行庸言里，直彻无声无臭先。",
      "此是人人真本色，可怜千古作陈编。"
    ]
  },
  {
    "id": "e647d10f15cdf3eead8ba793625f8693",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "格物无端成聚讼，起于知本二言分。",
      "但知知本即知至，格物何曾有阙文。",
      "本在操舟方有舵，本迷乱国为无君。",
      "只翻诚意一错简，涤荡青霄万顷云。"
    ]
  },
  {
    "id": "e647d10f15cdf3eead8ba793d0a1e09c",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "知本繇来义最深，须从物理细推寻。",
      "一灵充塞皆为物，万象森罗总是心。",
      "心正涓流俱到海，身修点铁悉成金。",
      "细穷物理无多事，只在兢兢顾影衾。"
    ]
  },
  {
    "id": "e647d10f15cdf3eead8ba7939059d768",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "不将一事挂匈中，荡荡乾坤在此躬。",
      "恰似云开天穆穆，更如冰泮水瀜瀜。",
      "因无邪妄名为寂，岂为虚无即堕空。",
      "履薄临深缘底事，只愁无浪又生风。"
    ]
  },
  {
    "id": "e647d10f15cdf3eead8ba79310074d40",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "吾儒穷理最为先，理彻心空不入禅。",
      "穷是十分到底处，理须一物不容前。",
      "六经尽向躬行譣，一字不从文义牵。",
      "自有豁然通贯日，方知日用是真元。"
    ]
  },
  {
    "id": "e647d10f15cdf3eead8ba79396d0f129",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "物物其来有定则，自然之则谓之天。",
      "但因在物付各物，一任纷然本寂然。",
      "随处家庭堪作佛，无须岩壑始修仙。",
      "北机实在程门显，何事庐山不细研。"
    ]
  },
  {
    "id": "e647d10f15cdf3eead8ba7937e7a8b9f",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "闻道如何可夕死，死生原是道之常。",
      "不闻有昼可无夜，几见无阴只有阳。",
      "道在何从见寿夭，心安始可等彭殇。",
      "更于此外求闻道，蹋遍天涯徒自忙。"
    ]
  },
  {
    "id": "e647d10f15cdf3eead8ba79367944008",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "万物同生形不同，犬羊人性岂相通。",
      "因观物性明人道，始信人伦是圣功。",
      "仁义非于明察外，愚蒙偏蔽事为中。",
      "虽云此理几希甚，两字金针是反躬。"
    ]
  },
  {
    "id": "e647d10f15cdf3eead8ba79320e32258",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "天载无形触目真，羲皇两画写其神。",
      "六爻虽列上中下，一物彊分天地人。",
      "读去还知非汝密，悟来方始是家珍。",
      "试看爪发生生处，何但枝头可覛春。"
    ]
  },
  {
    "id": "e647d10f15cdf3eead8ba793a9b08c6d",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "见易更须知用易，圣人原只用中庸。",
      "刚柔见处几先吉，中正亡时动即凶。",
      "能惧始终皆免咎，存诚隐显悉成龙。",
      "莫言卜筮用为小，动静须占是易宗。"
    ]
  },
  {
    "id": "e647d10f15cdf3eead8ba79333351f09",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "人心偏倚道心中，凡念回旋即圣功。",
      "精是不迷如日照，一为不二与天同。",
      "笃恭为执辰居所，未发为中水不风。",
      "圣智聪明收敛尽，寂然不动感而通。"
    ]
  },
  {
    "id": "e647d10f15cdf3eead8ba793d619f6e8",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "孝是修行无价珍，此身在处即吾亲。",
      "一禽一草非时剪，五辟三千律可论。",
      "仓德饮和供菽水，朝乾夕惕省昏晨。",
      "不分富贵与贫贱，大孝光天是守身。"
    ]
  },
  {
    "id": "e647d10f15cdf3eead8ba793734390ef",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "事事精详是与非，紫阳以此示全归。",
      "初经勉强须坚苦，渐近天然妙入微。",
      "精义无过能择善，入神还只是知几。",
      "须知圣学无多法，尺寸基培万仞巍。"
    ]
  },
  {
    "id": "e647d10f15cdf3eead8ba79380148807",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "言行须从拟议成，不从拟议失权衡。",
      "拟言本自三缄慎，议动繇于百炼精。",
      "率意岂真为率性，争先或恐是争名。",
      "须知变化方为易，变化原从拟议生。"
    ]
  },
  {
    "id": "e647d10f15cdf3eead8ba7938b519327",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "朱陆当年有异同，祗于稽古稍殊功。",
      "存心自合先知本，格物无过要识中。",
      "六籍漫从卤莽过，一灵那得豁然通。",
      "前贤指示皆精切，后学无讹是晦翁。"
    ]
  },
  {
    "id": "e647d10f15cdf3eead8ba7934ea51b2a",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "精气为躯造化功，游魂为变浩无穷。",
      "如何谓死为灭尽，反落禅诃断见中。",
      "神化自然称不测，有无不著是真空。",
      "莫将空字谩归佛，虚实原于微显同。"
    ]
  },
  {
    "id": "e647d10f15cdf3eead8ba7939db42e8f",
    "title": "戊午吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "学人须自立根基，三戒当先谨独知。",
      "无分少壮老异境，一于财色斗严持。",
      "镇重常如五岳峙，防危更似九河堤。",
      "大廷暗室心如一，玉粹金精体不亏。"
    ]
  },
  {
    "id": "e647d10f15cdf3ee89362b82f0ca0237",
    "title": "斋中对菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "白日林中静，秋风此室闲。",
      "黄华无限意，相对一开颜。"
    ]
  },
  {
    "id": "e647d10f15cdf3ee3ea44e401e8ba728",
    "title": "水居饮酒诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "忧危不为己，放逐岂忘君。",
      "但愿常太平，把酒看白云。"
    ]
  },
  {
    "id": "e647d10f15cdf3ee3ea44e40e08f89b1",
    "title": "水居饮酒诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "有弟知我好，致我长春华。",
      "华红映酒红，日夕饮流霞。"
    ]
  },
  {
    "id": "e647d10f15cdf3ee3ea44e4059ec0727",
    "title": "水居饮酒诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "春气畼人意，桃华满村家。",
      "人如不为乐，天却无此华。"
    ]
  },
  {
    "id": "e647d10f15cdf3ee3410643ae925a551",
    "title": "题画竹",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "此君有高节，亭亭自孤植。",
      "总多千亩阴，不碍青山色。"
    ]
  },
  {
    "id": "e647d10f15cdf3eeb24139303cbc0adb",
    "title": "韬光山中杂诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "开窗北山下，日出竹光朗。",
      "楼中人兀然，鸟崔时来往。"
    ]
  },
  {
    "id": "e647d10f15cdf3eeb24139308857f6cd",
    "title": "韬光山中杂诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "山黛浓于染，丹枫闲翠竹。",
      "远见白日间，山僧结小屋。"
    ]
  },
  {
    "id": "e647d10f15cdf3eeb2413930c7567c9c",
    "title": "韬光山中杂诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "寒风客衣薄，依岩暴朝旭。",
      "坐久不知还，山童报黍执。"
    ]
  },
  {
    "id": "e647d10f15cdf3eeb2413930008ab773",
    "title": "韬光山中杂诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "日暮山寂然，树响栖乌下。",
      "独行深涧边，野华摘成把。"
    ]
  },
  {
    "id": "e647d10f15cdf3eeb2413930c0fb3b55",
    "title": "韬光山中杂诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "时穿深竹坐，人境忽如失。",
      "落日照前山，松间一僧出。"
    ]
  },
  {
    "id": "e647d10f15cdf3ee4dbbdfd99ed8e999",
    "title": "白云篇",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "遥望白云来，转见白云去。",
      "白云去不来，不知散何处。"
    ]
  },
  {
    "id": "e647d10f15cdf3ee4dbbdfd9f62155bd",
    "title": "白云篇",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "心随白云远，亦随白云迟。",
      "欲随白云灭，白云无尽时。"
    ]
  },
  {
    "id": "e647d10f15cdf3eed005156ad29b49f4",
    "title": "秋华咏菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "日暮有好怀，闲闲来田闲。",
      "篱边见黄菊，相对不知还。"
    ]
  },
  {
    "id": "e647d10f15cdf3eed005156a9d4c8479",
    "title": "秋华咏菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "夫容临清水，露下颜色冷。",
      "山斋人未眠，独步月中影。"
    ]
  },
  {
    "id": "e647d10f15cdf3eed005156a91c8a281",
    "title": "秋华咏菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "华开在今朝，华落不终夕。",
      "开落如君恩，丹心不可易。"
    ]
  },
  {
    "id": "e647d10f15cdf3eed005156a160e1d86",
    "title": "秋华咏菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "秋水不可极，月出寒山静。",
      "一夜孤舟边，风吹芦华冷。"
    ]
  },
  {
    "id": "e647d10f15cdf3eed005156a69164b69",
    "title": "秋华咏菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "山人昼扫室，焚香读周易。",
      "泠然万念空，芭蕉照人碧。"
    ]
  },
  {
    "id": "e647d10f15cdf3eed005156a11403fd8",
    "title": "秋华咏菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "小窗当北牖，日夕生凉风。",
      "最爱竹丛里，忽亚一枝红。"
    ]
  },
  {
    "id": "e647d10f15cdf3ee83c4cdd51c8b6230",
    "title": "荻秋杂咏雪鸥阁",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "日夕水烟起，细雨渔舟出。",
      "草阁生微寒，主人方抱膝。"
    ]
  },
  {
    "id": "e647d10f15cdf3ee83c4cdd5a7460cf5",
    "title": "荻秋杂咏雪鸥阁",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "曰狂我岂敢，聊尔混樵牧。",
      "闭门春色深，相看柳条绿。"
    ]
  },
  {
    "id": "e647d10f15cdf3ee83c4cdd50813f423",
    "title": "荻秋杂咏雪鸥阁",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "远村人语寂，幽入卧方妥。",
      "夜半闻清钟，明月当楼堕。"
    ]
  },
  {
    "id": "e647d10f15cdf3ee83c4cdd5dde6f975",
    "title": "荻秋杂咏雪鸥阁",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "无客长闭门，客来共心赏。",
      "去来亦何心，春风芭蕉长。"
    ]
  },
  {
    "id": "e647d10f15cdf3ee66947e81e6b35066",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "次第竹根来，相将得到家。",
      "鸟啼春雨后，流出满山华。"
    ]
  },
  {
    "id": "e647d10f15cdf3ee66947e814ee96615",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "自将山竹种，岂望便成林。",
      "一竿明月里，聊尔步清阴。"
    ]
  },
  {
    "id": "e647d10f15cdf3ee66947e817808fe26",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "采薪松岩下，日暮负盈肩。",
      "还思天际鹤，或恐避荼烟。"
    ]
  },
  {
    "id": "e647d10f15cdf3ee66947e815b19f874",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "偶随白云出，不掩白云扉。",
      "有客坐来久，山僧归未归。"
    ]
  },
  {
    "id": "e647d10f15cdf3ee66947e81262b2ea8",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "裴回涧边石，小憩一悠然。",
      "不知山月吐，已满竹窗前。"
    ]
  },
  {
    "id": "e647d10f15cdf3ee66947e81339b6162",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "独坐松堂下，参差静影来。",
      "西湖歌吹歇，推却小窗开。"
    ]
  },
  {
    "id": "e647d10f15cdf3ee66947e81af81f65e",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "春涧鸣幽鸟，春华欲满山。",
      "不知人世事，一枕石泉闲。"
    ]
  },
  {
    "id": "e647d10f15cdf3ee66947e813b177b5a",
    "title": "和西筑咏引泉",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "山上雪连屋，山僧拥褐眠。",
      "下方来往绝，身在几禅天。"
    ]
  },
  {
    "id": "e647d10f15cdf3ee76be0eb55c97a03f",
    "title": "水居题壁",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "涧水泠泠声不绝，溪流茫茫野华发。",
      "自去自来人不知，归时长对青山月。"
    ]
  },
  {
    "id": "e647d10f15cdf3ee503c6f89c30ca00f",
    "title": "题画",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "翠霭青峰欲上楼，绿杨一带野帆幽。",
      "携琴时向沙边坐，闲对春风数白鸥。"
    ]
  },
  {
    "id": "e647d10f15cdf3ee376d75d431335425",
    "title": "洛南县薛厚论妻南氏殉夫烈节",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "峻如南岳千盘秀，洁比中峰万仞华。",
      "薶骨山中应化玉，飞魂天外亦成霞。"
    ]
  },
  {
    "id": "e647d10f15cdf3eedbe59929d1bf17cb",
    "title": "村居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "日暖风微杨柳斜，桃华处处点村家。",
      "谁人此际能闲坐，载酒东皋醉落霞。"
    ]
  },
  {
    "id": "e647d10f15cdf3eedbe59929b88791ce",
    "title": "村居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "桂露瀼瀼欲湿衣，早乘残月出柴扉。",
      "天清木叶随风起，闲看流云坐钓矶。"
    ]
  },
  {
    "id": "e647d10f15cdf3eedbe59929a7c9a42b",
    "title": "村居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "小屋深深墐北房，享荼煨芋地炉香。",
      "主人暴背书轩下，一卷羲经至夕阳。"
    ]
  },
  {
    "id": "e647d10f15cdf3ee72e138d72ce0dbd8",
    "title": "偶成",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "尧舜垂裳恭己时，天然真色复何为。",
      "欲知性善无言妙，此处端倪尚可窥。"
    ]
  },
  {
    "id": "e647d10f15cdf3ee03b23364d533bd4e",
    "title": "赏华",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "春风无恙一登台，犹见桃华满径开。",
      "无计可留华再住，明年华发约重来。"
    ]
  },
  {
    "id": "e647d10f15cdf3ee28bd3a66273dac14",
    "title": "和叶参之过东林废院",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "满目蒿莱三径荒，秋蛩吟处旧升堂。",
      "党人不死倾葵藿，一饭君恩不可忘。"
    ]
  },
  {
    "id": "e647d10f15cdf3ee28bd3a666a11bdc3",
    "title": "和叶参之过东林废院",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "竹径茅斋此日居，藤稍橘刺欲教祛。",
      "白云片片浴流静，黄鸟声声树影疏。"
    ]
  },
  {
    "id": "e647d10f15cdf3ee28bd3a66f22b2ef5",
    "title": "和叶参之过东林废院",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "城头曾筑小方台，四望长空万象恢。",
      "今日荒墟惟草色，春风依旧有情来。"
    ]
  },
  {
    "id": "e647d10f15cdf3ee566692ce889fa219",
    "title": "谪居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "自昔悲羁旅，局促讵非迷。",
      "丈夫志四方，高楼岂荆扉。",
      "昭旷苟在怀，凭运与委蛇。",
      "岭海何必恶，四时有丹荑。",
      "我来一甲子，即事多所怡。",
      "华馆绝尘鞅，水木澹幽姿。",
      "好鸟时一鸣，静蕴流天机。",
      "纵心八极外，蛰心在几微。",
      "历览千古书，此理不吾欺。",
      "被服诚无斁，真赏欣自如。",
      "持此以永念，可用忘栖迟。",
      "自非高堂恋，鹿门乃在兹。"
    ]
  },
  {
    "id": "e647d10f15cdf3ee9ea4f418c80a6608",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱山中坐，恍若羲皇时。",
      "青松影寂寂，白云出迟迟。",
      "兽窟有浚谷，鸟栖无卑枝。",
      "万物得所止，人岂不如之。",
      "岩居饮谷水，常得中心怡。"
    ]
  },
  {
    "id": "e647d10f15cdf3ee9ea4f4182e412575",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱水边坐，一洗尘俗情。",
      "见斯逝者意，得我幽人贞。",
      "漠漠苍苔合，寂寂野云荣。",
      "潜鱼时一出，浴鸥亦不惊。",
      "我如水中后，悠然两含清。"
    ]
  },
  {
    "id": "e647d10f15cdf3ee9ea4f41859cb4fe3",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱华闲坐，于兹见天心。",
      "旭日照生采，皎月移来阴。",
      "栩栩有舞蝶，喈喈来鸣禽。",
      "百感此时息，至乐不待寻。",
      "有酒且须饮，把盏情何深。"
    ]
  },
  {
    "id": "e647d10f15cdf3ee9ea4f41898da794c",
    "title": "静坐吟",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱树下坐，终日自翩跹。",
      "据梧有深意，抚松岂徒然。",
      "亮哉君子心，不为一物牵。",
      "绿叶青天下，翠幄苍崖前。",
      "抚己足自悦，此味无言传。"
    ]
  },
  {
    "id": "e647d10f15cdf3ee971914c855957084",
    "title": "考亭恭谒朱夫子",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "束发自龟勉，所志非浮荣。",
      "辨涂慎所之，择术居其贞。",
      "魏魏云谷翁，绍孔明六经。",
      "群书万卷破，奇功一原并。",
      "自从子舆来，倬绝莫与京。",
      "如何取径子，繁弦乱中声。",
      "计身亦诚便，畔道非所宁。",
      "我来拜阙里，斋心矢其诚。",
      "归轸探神奥，发轨谨门庭。",
      "董道而不豫，聊以拙自成。"
    ]
  },
  {
    "id": "e647d10f15cdf3eeb894761ca78e311d",
    "title": "幽居四乐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱管幼安，萧然一水榻。",
      "诗书有馀闲，户庭无尘杂。",
      "四海方沸糜，吾独深闭閤。",
      "辛勤海上归，乐此旧井邑。",
      "徵书何为者，莞尔笑不答。"
    ]
  },
  {
    "id": "e647d10f15cdf3eeb894761c55e8d2c9",
    "title": "幽居四乐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱陶元亮，采菊东篱时。",
      "悠然南山意，怡悦心自知。",
      "北窗睡初起，读书忽解颐。",
      "正尔得尊酒，日夕欢相持。"
    ]
  },
  {
    "id": "e647d10f15cdf3eeb894761ccf413d09",
    "title": "幽居四乐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱陈希夷，神游帝之先。",
      "空山后壁下，谷口飞泉边。",
      "结庐傍丛竹，开户当清涟。",
      "麋鹿游堂上，落华满庭前。",
      "幽人在何许，松下方高眠。"
    ]
  },
  {
    "id": "e647d10f15cdf3eeb894761cb66bbc4d",
    "title": "幽居四乐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "我爱邵尧夫，缅怀发清吟。",
      "当其在百原，危坐必正襟。",
      "会此丸中理，宁受外物侵。",
      "心空百营息，气静天根深。",
      "爰以风月谈，聊见羲皇心。"
    ]
  },
  {
    "id": "e647d10f15cdf3ee9255432904d9776b",
    "title": "夏日闲居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "长日此静坐，终日无一言。",
      "问君何所为，无事心自闲。",
      "细雨渔舟归，儿童喧树闲。",
      "北风忽南来，落日在远山。",
      "顾此有好怀，酌酒遂陶然。",
      "池中鸥飞去，两两复来还。"
    ]
  },
  {
    "id": "e647d10f15cdf3eec3359437ae63a7cc",
    "title": "水居诗",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "少敦诗书好，长嗜山水娱。",
      "一朝谢簪组，而来居菰芦。",
      "青山当我户，流水绕我庐。",
      "窗中达四野，喜无垣壁拘。",
      "桃柳植长堤，菱荷被广渠。",
      "徒侣有渔父，比邻惟田夫。",
      "虚堂白日静，恍若游黄虞。",
      "兀兀日趺坐，欣欣时读书。",
      "会兹动静理，常得性情舒。",
      "恓然以卒岁，去此将焉如。"
    ]
  },
  {
    "id": "e647d10f15cdf3ee9cb3419e20d83a7d",
    "title": "庚戌春日月坡初成",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "浩浩月初上，月坡正受之。",
      "以我无营心，当此独坐时。",
      "为筹世中事，无乐可代兹。",
      "长林寒风息，春气蔼如斯。",
      "万族各萌动，我心岂不知。",
      "頫视方舆静，仰观圆象驰。",
      "灵襟既无际，一形安足私。",
      "持以畀大钧，荣悴非所思。"
    ]
  },
  {
    "id": "e647d10f15cdf3eeec1b35cf8c502a99",
    "title": "辛亥春至水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "宇宙何终极，吾念有所止。",
      "既罕百岁人，所营一乐尔。",
      "禽鱼蔼可亲，湖山斐有旨。",
      "引酒召元和，观书悟无始。",
      "在昔称达人，往往契斯理。",
      "抚己常泰然，此乐庶可恃。"
    ]
  },
  {
    "id": "e647d10f15cdf3ee5f2a381867ca2872",
    "title": "山居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "城郭多尘事，入山意始豁。",
      "炎暑绝寻游，芳园转闲洁。",
      "拂簟卧看云，漱泉涤烦热。",
      "疏林来远风，虚堂入新月。",
      "湛湛无交心，端居见超越。",
      "百营良有极，庶以善自悦。"
    ]
  },
  {
    "id": "e647d10f15cdf3ee2bb8f464dc1e5e84",
    "title": "湖上闲居季思子往适至",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "正尔山水闲，念吾烟霞友。",
      "春风吹微波，日暮倚杨柳。",
      "我友惠然至，童仆喜奔走。",
      "相别叹经时，相逢虑非久。",
      "所欢得晤言，欲言仍无有。",
      "默默各自怡，一室闲相偶。",
      "夜深不能寐，明月在东牖。"
    ]
  },
  {
    "id": "e647d10f15cdf3eefabf66624afc5a17",
    "title": "读书山中季弟携具见过",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "山中读易罢，临风弄瑶琴。",
      "丝桐感忧思，无言对岖嵚。",
      "有弟爱吾趣，挈壶远相寻。",
      "翩翩求羊侣，林下成盍簪。",
      "火轮忽衔山，兰地生清阴。",
      "崇云星布锦，皓月波流金。",
      "融融酒中意，悠悠尘外心。",
      "道胜迹自超，虑澹乐非淫。",
      "荥名有衰歇，清和良可任。"
    ]
  },
  {
    "id": "e647d10f15cdf3eefea556ea22171ffb",
    "title": "韬光静坐",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "偶来山中坐，兀兀二旬馀。",
      "澹然心无事，宛若生民初。",
      "流泉当几席，众山立庭除。",
      "高树依岩秀，修篁夹路疏。",
      "所至得心赏，终日欣欣如。",
      "流光易差沱，此日良不虚。",
      "寄言缮性者，速驾深山居。"
    ]
  },
  {
    "id": "e647d10f15cdf3eea1cca0ea34b93b16",
    "title": "游元墓山",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "春至百蛰作，吾亦难幽居。",
      "元墓梅万树，兹游岂当徐。",
      "出门日以远，尘事日以疏。",
      "终日栖华闲，志意常浩如。",
      "入俗苦不足，入山觉有馀。",
      "以此成荏苒，欲归还踌躇。",
      "吾性最所适，终当期结庐。"
    ]
  },
  {
    "id": "e647d10f15cdf3ee23ea34540bc3a306",
    "title": "游静乐寺",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "杖策寻古寺，深山纵所如。",
      "古木连溪桥，修篁夹细渠。",
      "翳然见人家，茅屋庭除虚。",
      "缅怀于此中，坦腹哦诗书。",
      "良朋三五人，列岛南北居。",
      "兴来相经过，直质返厥初。",
      "生与羲皇侣，歾与天地俱。"
    ]
  },
  {
    "id": "e647d10f15cdf3eefa8c6d088b2314cb",
    "title": "游雁荡山",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "昔我爱邱山，名胜土梦想。",
      "去去三十年，尘事空鞅掌。",
      "兹游惬始愿，千里遂独往。",
      "望山屡驰骛，入谷转疑恍。",
      "仰观秋瀑飞，頫听潭流响。",
      "阳崖峙雄突，阴洞藏奇敞。",
      "幽寻碧涧底，遐瞩紫霄上。",
      "春风荡轻阴，百里见开朗。",
      "青丹未可图，文翰谁能髣。",
      "栖心愿止托，回首空怅怏。",
      "胜地古今存，浮生俄顷赏。",
      "安得结茅庐，于此一偃仰。"
    ]
  },
  {
    "id": "e647d10f15cdf3ee58e132b3a63c1772",
    "title": "湖上",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "道人不识忧，隤然罕所虑。",
      "匈中有奇怀，常得山中助。",
      "时乘酒半醺，或值睡初卧。",
      "独往恣幽寻，欣若有所遇。",
      "有时深林行，穿径忽失路。",
      "有时湖上还，看云忘所务。",
      "凝目孤鸢归，倾耳细泉注。",
      "所造趣未极，边陆任昏暮。",
      "非关耽清娱，曾是秉远慕。",
      "闲心始造理，忙意多失步。",
      "嗟尔行道人，迫迫焉所赴。"
    ]
  },
  {
    "id": "e647d10f15cdf3ee4388b36f70afdaa8",
    "title": "舆中",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "舆中何所务，得己聊自媚。",
      "周道亦何遥，元景去如鸷。",
      "前涂有佳人，丽服策名骥。",
      "轻风吹远芳，望之不可企。",
      "远望欲何为，行行慎吾事。",
      "云敛山气佳，风定水容粹。",
      "所以至人心，贞吉在不二。",
      "妙处绝几微，如醒半如醉。",
      "自得此中元，万事皆如弃。",
      "其元本无色，君子以为贲。"
    ]
  },
  {
    "id": "e647d10f15cdf3eed2f7717b4c54779b",
    "title": "客涂",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "旭日照舆中，仲冬蔼如春。",
      "焚香玩羲易，瞑目怡心神。",
      "每入野店中，宛若家室驯。",
      "粝饭甘如饴，邹醪白于银。",
      "充然醉饱后，晏卧刍槁茵。",
      "但觉无事乐，不知客涂辛。",
      "望望故园近，岁杪儿孙亲。"
    ]
  },
  {
    "id": "e647d10f15cdf3ee1ace1aa6d313aad5",
    "title": "采菊",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "天地有终极，人生岂常尔。",
      "年寿不可知，富贵焉足恃。",
      "昔为春边荑，今随秋草薙。",
      "四时夏代谢，百年递成毁。",
      "区区世人心，讵能远物理。",
      "所以采菊翁，悠然了斯旨。"
    ]
  },
  {
    "id": "e647d10f15cdf3eec5c63fee85d3cdea",
    "title": "异草",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "南山有异草，不逐众卉荣。",
      "古澹无颜色，幽芳有馀情。",
      "结根千仞冈，似吸阴阳精。",
      "小物有至性，近垢不得生。",
      "严霜无遗秀，卓彼犹峥嵘。",
      "虽非松柏质，可结岁寒盟。",
      "世无知之者，含风以凄清。"
    ]
  },
  {
    "id": "e647d10f15cdf3ee7e4abbdc0e409add",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "微雨乍过，好风徐来。",
      "游云断续，众峰皆开。",
      "欢然抚景，尽兹一杯。",
      "世事如积，亦巳焉哉。"
    ]
  },
  {
    "id": "e647d10f15cdf3ee7e4abbdcafef0250",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "饭饱欣然，荡桨菰芦。",
      "菱蔓摇漾，莲云芳敷。",
      "今日何日，吾长五湖。",
      "其来徐徐，其去于于。"
    ]
  },
  {
    "id": "e647d10f15cdf3ee7e4abbdce11616f4",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "举网得鱼，摘我园蔬。",
      "享鱼煮蔬，载陈我书。",
      "酒中有旨，书中有腴。",
      "聊尔东窗，不乐何如。"
    ]
  },
  {
    "id": "e647d10f15cdf3ee7e4abbdc781647ef",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "薄苒登楼，四望远畴。",
      "时雨既降，农人乍休。",
      "乳燕来止，焂鱼出游。",
      "万族有乐，吾亦无忧。"
    ]
  },
  {
    "id": "e647d10f15cdf3ee7e4abbdca3fc189e",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "涉世愈拙，入山宜深。",
      "踽踽空谷，悠悠长林。",
      "支颐一卷，挂壁孤琴。",
      "游目闲云，倾耳鸣禽。"
    ]
  },
  {
    "id": "e647d10f15cdf3ee7e4abbdc91e80d8a",
    "title": "水居",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "清昼扫室，中宵拥衾。",
      "无象之色，希声之音。",
      "咎誉可远，阴阳不侵。",
      "虽乖通理，爰得我心。"
    ]
  },
  {
    "id": "e647d10f15cdf3ee681b8a15f1826cad",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "竹飒飒兮雪堕，梅寂寂兮月明。",
      "芦洲动兮渔火，茅屋响兮书声。"
    ]
  },
  {
    "id": "e647d10f15cdf3ee681b8a1551aafb3f",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "春风荡兮柳绿，微雨洒兮桃红。",
      "骋裘马兮年少，惜芳菲兮老翁。"
    ]
  },
  {
    "id": "e647d10f15cdf3ee681b8a15ca7d6def",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "水溶溶兮林静，云皛皛兮昼长。",
      "绿阴浓兮扫径，黄鸟窥兮移床。"
    ]
  },
  {
    "id": "e647d10f15cdf3ee681b8a15a52a1c8b",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "荷最妍兮朝旭，蝉何急兮晚风。",
      "有幽人兮兀兀，乐永日兮融融。"
    ]
  },
  {
    "id": "e647d10f15cdf3ee681b8a155836aa3d",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "气高彻兮远天，虫凄切兮清宵。",
      "人所悲兮萧瑟，吾独乐兮阒寥。"
    ]
  },
  {
    "id": "e647d10f15cdf3ee681b8a151f29a69d",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "秋韵馥兮桂树，秋色佳兮菊华。",
      "持巨螫兮沽酒，汲惠泉兮享荼。"
    ]
  },
  {
    "id": "e647d10f15cdf3ee681b8a1522882aea",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "千山皓兮方晓，五湖冰兮复雪。",
      "尽大地兮无瑕，如寸心兮不涅。"
    ]
  },
  {
    "id": "e647d10f15cdf3ee681b8a15d1a4b0c1",
    "title": "湖干四时歌",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "寒风凄兮墐户，淡日煦兮亲人。",
      "君何慨兮岁暮，冬不久兮欲春。"
    ]
  },
  {
    "id": "e647d10f15cdf3eed33ddb5933cdea70",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "水绿山青自在，日来月往如斯。",
      "有味津津谁会，无言默默自怡。"
    ]
  },
  {
    "id": "e647d10f15cdf3eed33ddb5928a4c87d",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "柴门春掩寂寂，小楼卧起徐徐。",
      "朝来公事几许，过桥东岸观鱼。"
    ]
  },
  {
    "id": "e647d10f15cdf3eed33ddb598ef4284e",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "蝉声参差高柳，荷香远近芳塘。",
      "一榻凉风午睡，半卷残书夕阳。"
    ]
  },
  {
    "id": "e647d10f15cdf3eed33ddb59f19d614e",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "杨华点点上下，燕子飞飞去来。",
      "春色行看尽矣，山荼还有未开。"
    ]
  },
  {
    "id": "e647d10f15cdf3eed33ddb59795d7713",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "绿树遮山有态，白云过水无心。",
      "一窗半开半掩，四月乍雨乍晴。"
    ]
  },
  {
    "id": "e647d10f15cdf3eed33ddb59ed961785",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "黄叶疏疏门巷，寒风淅淅蒹葭。",
      "人在小楼隐几，夕阳忽度昏雅。"
    ]
  },
  {
    "id": "e647d10f15cdf3eed33ddb59680d4671",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "桃华一丛为佳，柳树几行足矣。",
      "行乐不务其多，人心自不知止。"
    ]
  },
  {
    "id": "e647d10f15cdf3eed33ddb59159672cd",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "小阁凭阑莞尔，匡床拥被陶然。",
      "夜半人声何处，芦华隔浦渔船。"
    ]
  },
  {
    "id": "e647d10f15cdf3eed33ddb595d28874e",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "一点两点村火，三声四声渔歌。",
      "半生得趣不少，百年好景无多。"
    ]
  },
  {
    "id": "e647d10f15cdf3eed33ddb599fca1ef3",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "山人别无妄念，三余两饭便足。",
      "穜成百树梅华，此是穷奢极欲。"
    ]
  },
  {
    "id": "e647d10f15cdf3eed33ddb59602a3383",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "靠山一亩穜竹，近水两畦栽华。",
      "客至莫愁下箸，二十七穜菜鲑。"
    ]
  },
  {
    "id": "e647d10f15cdf3eed33ddb59b696120e",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "平沙漠漠两岸，流水弯弯几村。",
      "兴至便呼叶渡，归来不掩柴门。"
    ]
  },
  {
    "id": "e647d10f15cdf3eed33ddb59342a29ed",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "临水闲心便远，见山尘虑都消。",
      "此间益者三友，一琴一卷一瓢。"
    ]
  },
  {
    "id": "e647d10f15cdf3eed33ddb591ba1614d",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "风来柳线转媚，雨过桃华更妍。",
      "著履绕堤散步，自言不减神仙。"
    ]
  },
  {
    "id": "e647d10f15cdf3eed33ddb59a0acb0f4",
    "title": "水居漫兴",
    "authorName": "高攀龙",
    "authorId": "e647d10f15cdf3ee92af93f7bc573864",
    "dynasty": "明",
    "content": [
      "山人作何功课，终日对山不语。",
      "问我此意何如，白云自来自去。"
    ]
  }
]