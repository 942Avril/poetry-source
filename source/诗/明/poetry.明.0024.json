[
  {
    "id": "e647d10f2d970d70012ab2590e917ff5",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "太行之西兮王屋之东，危巅密岫兮实神所宫。发为沇兮溢为荥，注流显伏势愈雄。",
      "出云致雨灌济功，千秋万岁兮报祀同。"
    ]
  },
  {
    "id": "e647d10f2d970d70012ab2595a2cc964",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "阴风飕飕寒景流，神之来兮骖两虬，蠙珠结佩琅玕，湘灵作傧原胥俦，先驱欲至妖氛收，夔魖敛迹魍魉愁。"
    ]
  },
  {
    "id": "e647d10f2d970d70012ab259c1234d4e",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "招摇转兮夜未央，庭燎举兮天有光，象在陛兮登歌在堂，庶羞盈俎兮醍酒盈觞。",
      "神兮神兮尔惟尝，玉帛煌煌诚所将。"
    ]
  },
  {
    "id": "e647d10f2d970d70012ab259c32ae501",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "神兮至止御法宫，缟衣元裳蟠两龙。",
      "元精耿兮贯白虹，休惩应兮来清风。",
      "骏奔走兮严百工，爵一奠兮诚始通。"
    ]
  },
  {
    "id": "e647d10f2d970d70012ab259a6e3fdeb",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "彩云密帱流苏敷，锦茵重匝鹦鹉铺。",
      "明灵妥兮欢且娱，慰我民兮锡以符。",
      "和气甘霖无地无，爵再奠兮诚巳孚。"
    ]
  },
  {
    "id": "e647d10f2d970d70012ab2592be4df1c",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "冯蠵鼓舞忻且抃，蜿蜒嬉游隐复见。群灵百怪欻变幻。",
      "神载歆兮示昭鉴，福我君兮寿无算，爵终奠兮诚靡间。"
    ]
  },
  {
    "id": "e647d10f2d970d70012ab259dc0ebf7a",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "天子寿考民物休，隆祥祉兮该九州。",
      "导神和气迎神庥，虎拜稽首诚愈修。",
      "神兮神兮良厥猷，作神羞兮予尔尤。"
    ]
  },
  {
    "id": "e647d10f2d970d70012ab259e641b06c",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "吹管兮鸣箫，鼓钟兮伐鼛。都卢漫衍腾神鳌，玄冥起舞黔雷跳。",
      "神载欢兮何所昭，休嘉砰隐妖祥消。"
    ]
  },
  {
    "id": "e647d10f2d970d70012ab2598d5cb556",
    "title": "代祀海渎纪成乐章有序北海诗降神",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "膏凤辇兮秣龙马，霓旌羽盖纷布野。",
      "赭鞭鞭山山为赭，金戈指天天亦扯。",
      "九垓八埏恣上下，云飞飞兮神去也。"
    ]
  },
  {
    "id": "e647d10f2d970d70e807865d7b0c948e",
    "title": "公子行",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "刻丝裤褶雕碎琼，勒金叱拨行地龙。",
      "青春挟弹东城东，翻身一发堕两鸿。",
      "篾痕乱黠障泥红，哑哑血口喷腥风。",
      "六街一顾千人空，意气谁论贯月虹。",
      "道傍半语隐喉中，似闻慎莫犯乃翁。"
    ]
  },
  {
    "id": "e647d10f2d970d70128bb47c23231b05",
    "title": "游柏林寺",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "晓从招提游，同袍胜云集。中有缁衣流，恐是遁远匹。",
      "儒释偶相忘，宾主情更密，饭我蒲香馔，坐我沉檀室。",
      "相携历观览，继目了无极。载登大雄殿，俯瞰众僧窟。",
      "光辉互吞吐，金碧委狼藉。一区足众巧，富丽难具述。",
      "抚此百感生，徘徊以终日。"
    ]
  },
  {
    "id": "e647d10f2d970d7058d70ce0f0d106a0",
    "title": "贞女陈若瑛未嫁死节",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "有女名若瑛，义门陈氏子。",
      "女红中馈馀，颇亦闲书史。",
      "十九聘舒郎，双璧灿盈贮。",
      "百年偕老期，竟为天所沮。",
      "妾身虽未明，妾心良己许。",
      "岂无展转匹，志夺妾所耻。",
      "名既为君妇，能不为君死。",
      "我生尚气节，赋终毛发竖。"
    ]
  },
  {
    "id": "e647d10f2d970d7056978f20ede794c9",
    "title": "秋潦(1)有感",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "积潦未经日，谁教水虫游。",
      "薄暮积潦冱，水虫随巳休。",
      "乃知造物者，不独于蜉蝣。",
      "蟠桃三千年，灵椿五百秋。",
      "风霜既历历，岁月亦悠悠。",
      "自是由乘除，举世惊短修。",
      "遂令得失徒，浪喜还浪愁。",
      "达人观大观，委心任去留。"
    ]
  },
  {
    "id": "e647d10f2d970d704482380eb791cc81",
    "title": "春日杂兴和陈宣之韵",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "嗟嗟荆山玉，璞中美不扬。",
      "不殊瓦与砾，弃置官道傍。",
      "一朝秦相国，琢成龙凤章。",
      "沐浴献天子，千载仰馀光。"
    ]
  },
  {
    "id": "e647d10f2d970d704482380e8f3ab8b2",
    "title": "春日杂兴和陈宣之韵",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "姣姣闺中女，玉质世无并。",
      "却嫌脂粉恶，反为颜色病。",
      "况有兰蕙心，平生抱贞静。",
      "择对嫁已晚，卿家何日聘。"
    ]
  },
  {
    "id": "e647d10f2d970d704482380e0ce5b930",
    "title": "春日杂兴和陈宣之韵",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "北山有梓材，南山有乔木。",
      "乔木邛以直，梓材俯且曲。",
      "睹兹恒怵惕，睊睊动心目。",
      "庶几日勉旃，无遗彼羞辱。"
    ]
  },
  {
    "id": "e647d10f2d970d704482380e6abb6349",
    "title": "春日杂兴和陈宣之韵",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "煮革能成胶，刳树乃成漆。",
      "以胶投漆中，不见有痕迹。",
      "古人不可作，古道不可述。",
      "忍为纤纤徒，熟路生荆棘。"
    ]
  },
  {
    "id": "e647d10f2d970d705550e50695c74636",
    "title": "感怀",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "黄金沽白酒，买醉不买醒。",
      "青春浪成老，绿发余几茎。",
      "历观今古人，谁许完好名。",
      "相思复相念，展转难为情。",
      "中夜耿无寐，起坐待天明。"
    ]
  },
  {
    "id": "e647d10f2d970d700d866be45d23af8b",
    "title": "答李甥士常",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "李郎勋阀子，被服作儒生。",
      "年少胆气粗，俗尚鸿毛轻。",
      "平视裘马豪，横突辞赋营。",
      "前瞻圣贤域，徐闯八九程。",
      "譬如堂堂陈，势莫敢与争。",
      "又如虎负嵎，可避不可撄。",
      "况服声利驾，肯移跬步旌。",
      "齐由尚功大，鲁以秉礼名。",
      "在忽故辞偶，于渭事亲迎。",
      "道同千方合，书组万缕情。",
      "讵谓林下穷，可馆世上英。",
      "临风歌玉树，促刺愧冰清。"
    ]
  },
  {
    "id": "e647d10f2d970d70b311ba46b8aab17d",
    "title": "哭堂儿",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "我年五十四，四次举儿子。",
      "阿增十九龄，志业总可喜。",
      "岂不恸其夭，谓有堂儿恃。",
      "应元与祖授，孩殇且勿齿。",
      "仁者必有后，古贤范世语。",
      "我讵敢为恶，堂儿竟童死。",
      "失明固可讥，不忧亦去理。",
      "悲哉呜咽声，惧成不孝尔。"
    ]
  },
  {
    "id": "e647d10f2d970d70ff65dd9fb9be42bc",
    "title": "四皓图(1)",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "汉高骑马鞭群雄，驾驭不到商山中。",
      "山中潜龙惜鳞甲，肯与走狗同牢笼。",
      "野鸡宫中颜色老，恩爱何人为最好。",
      "戚姬未彘惠统危，鹤书急走商山道。",
      "山中潜龙始一来，楚歌楚舞双徘徊。",
      "抚图令人长叹息，叹息留侯真有才。"
    ]
  },
  {
    "id": "e647d10f2d970d70094fe2e44ed5364a",
    "title": "题羲之观鹅图",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "洛阳天子身衣青，典午横被清谈倾。",
      "群公各收新亭泪，诸王独擅江东名。",
      "王家子弟谁如玉，郎君解坦东床腹。",
      "内史由来是散阶，右军未必非雌伏。",
      "鞠花嗅罢倚高秋，眼中怀祖齐蜉蝣。",
      "痴儿翻据台司榻，羽觞漫作兰亭游。",
      "填膺豪气弸莫过，时于行草露棱角。",
      "能雄百代翰墨场，龙跳天门虎卧阁。",
      "白鹅修颈西复东，潇洒颇与吾意同。",
      "风情一点当时目，至今传写画图中。"
    ]
  },
  {
    "id": "e647d10f2d970d700e24c79af4aab44c",
    "title": "桃源图",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "小桨轻摇帆半斜，仙山似有浮云遮。",
      "前溪后溪响流水，千树万树开桃花。",
      "图画已成晋故事，风俗还是秦人家。",
      "退之元亮不可问，小立空庭漫自嗟。"
    ]
  },
  {
    "id": "e647d10f2d970d702c0b84a28d25c975",
    "title": "瑞竹诗",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "花容妩媚竹幽独，道人爱花不爱竹。",
      "斫竹障花倒插地，逆施巳分无生意。",
      "谁料天公为斡旋，花容不久竹反妍。",
      "道人一见称为瑞，昔者贱之今日贵。",
      "世间此事纷如麻，岂独区区竹与花。",
      "为君短歌不成调，落日掀髯空自嗟。"
    ]
  },
  {
    "id": "e647d10f2d970d706b5db5f30d26bb29",
    "title": "题冬日聚禽图",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "阴风吹天天欲裂，混沌怕死方愁绝。潜将元气闭重渊，化工倔强时偷泄。",
      "附炎物态本寻常，何怪众禽争向阳。红毛翠鬣莫指数，醉眼仅识双鸳鸯。",
      "声噤不闻鹦鹆语，羽摇空见鹡鸰忙。白头毣毣营栖息，黄口飞飞恣颉颃。",
      "高冈梧桐结实未？待尔招吾丹凤凰。"
    ]
  },
  {
    "id": "e647d10f2d970d70ea088c88367bc057",
    "title": "吴时极菜园",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "春风吹春春雨肥，畦南畦北腻如脂。日食都无万钱费，先生自有畦中芝。",
      "朝为羹、暮为糜，软蒸烂煮皆所宜。撑肠拄腹卧不得，夜半起舞还生悲。",
      "可怜四海多疮痍，民财已竭民力疲。烹龙炮凤日不足，肉食诸公知不知。",
      "君不见，咬得此根事可为，岂无大道能济时？先生莫守千瓮韭，要令四海无寒饥。"
    ]
  },
  {
    "id": "e647d10f2d970d70d2e9e3cbf57f15b2",
    "title": "杨氏忠孝堂",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "故人尺素来朔方，邀我为赋忠孝堂。",
      "忠孝将军身姓杨，虎头猿臂八尺长。",
      "父兄子弟镇边疆，门阀上拟郭汾阳。",
      "尔来分阃才三霜，解使声名如许香。",
      "平生最笑马与臧，鸣剑抵掌无乃狂。",
      "骁捷不数王彦章，方略仅许赵破羌。",
      "前年耀兵青海傍，犬戎恃强来陆梁。",
      "铁骑十万请自当，目眦磔裂须髯张。",
      "弯弧射杀左贤王，马前系颈单于降。",
      "战酣但见日色黄，一身那顾七十创。",
      "捷书星飞达未央，诏许赤组绾金章。",
      "吾闻功成名亦扬，丈夫忠孝莫此良。",
      "华堂杰构摩空苍，巍然千载鲁灵光。"
    ]
  },
  {
    "id": "e647d10f2d970d709bc37c090ed45906",
    "title": "张医士杏林图",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "匡庐之山高几许？香炉峰入青云里。云里仙家传姓张，直向峰头开草堂。",
      "堂前杏林接原野，尽是居人为栽者。东风吹春春不住，千树万树飞红雨。",
      "红雨飞残碧玉枝，黄金子结何离离。仙翁富此知何用，年来半与贫穷共。",
      "贫者不困病者痊，感恩欲报良无缘。但愿花开复结实，仙翁一住三千年。"
    ]
  },
  {
    "id": "e647d10f2d970d70945897e85013c05d",
    "title": "题钓雪图",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "同云布天天为黑，泼染曾无烦粉墨。自西自东自南北，溟溟蒙蒙昏四塞。",
      "想天大兴役修月，并工不暇收琼屑。小比人掌大比席，千片万片漫空瞥。",
      "霎时下土深盈尺，岂无奇宝遭埋灭。平田狐兔迷踪迹，纵是江山亦难别。",
      "峰峦似堆水磨铁，园林树作鹅毛磔。湖波彻底玻璃洁，铅池汞结灵砂液。",
      "玉莲花瓣银潢辍，素龙改服霜丝掣。吁嗟此境谁辩得，柳州诗豪诗家绝。",
      "此诗此画妙同格，识者见之谁不说。我独对此中肠热，罢官归耕岁三阅。",
      "两夏才收十斛麦，满门良贱过半百。坐是横罹原宪厄，强项懒草颜公帖，妻儿笑我谋生拙。",
      "迩来三冬幸一白，来年来牟端可测。鄙怀小觉为之释，题诗聊逭逋迟责。",
      "逸驾敢尔攀前辙。"
    ]
  },
  {
    "id": "e647d10f2d970d7041fd115910e97511",
    "title": "临别",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "钦州命下，太夫人宜有万里之忧。正以不孝跽谢。",
      "太夫人慨然自慰且有义命之诫。拜违之旦，又戒家人以勿泣为送，直沽舟中韵以记之。",
      "临别慈亲意，分明义割恩。是非如可辩，得丧岂须论。",
      "在汝须安命，诸孙足应门。古来轲母训，何必胜斯言。"
    ]
  },
  {
    "id": "e647d10f2d970d70e964898fde6b7086",
    "title": "闲云",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "闲云不作雨，天意恣悠扬。",
      "变化随风势，浮华借日光。",
      "最宜真逸玩，不慰老农望。",
      "薄暮浑忘散，依依缀月旁。"
    ]
  },
  {
    "id": "e647d10f2d970d705ebd0f76d9ee7128",
    "title": "拟献幸太学颂",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "天开皇明，奄有下方，垂百斯年，中叶弥昌。",
      "太祖太宗，仁庙宣考，四圣同功，以传以绍。",
      "皇御八极，清明在躬，仁渐义摩，道冶德熔。",
      "际海之南，穷北之漠，东国西戎，式歌且乐。",
      "皇躬不庸，载谦载冲，乃命司空，新此学宫。",
      "有严庙貌，威仪肃肃，有秩黉堂，榱桷矗矗。",
      "庖廪次舍，偕作协兴，曾不阅月，有司告成。",
      "帝曰：噫嘻！",
      "此实自我，我不先焉，何以率惰。",
      "乃命太常，炮牛炙羊，铏羹大胾，有苾其芳。",
      "乃命馆人，法驾是陈，玉辂金根，绎绎循循。",
      "龙旗扬扬，和鸾雍雍，我皇戾止，颙卬斯容。",
      "玉帛煌煌，鼓钟锵锵，我皇渊塞，以将祀享。",
      "诸侯皇皇，大夫济济，我皇于穆，载宣经理。",
      "龙行云从，秋斯鸣蛩，亿万斯年，于乐辟雍。",
      "辟水洋洋，圣谟孔彰，臣佩德音，没世不忘。",
      "载拜稽首，请作颂辞，于以祈嘏，于以祝厘。",
      "祚我皇明，如日斯升，我皇攸宁，百千万龄。"
    ]
  },
  {
    "id": "e647d10f2d970d70bbd1ca6d5c40b9dd",
    "title": "营建纪成诗",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "天眷美营，建也修焉，创焉，民弗知也。",
      "天眷有明，诞命高祖，俯监万方，定都江浒。",
      "如龙斯蟠，如虎斯踞，以朝以会，以享以祀。",
      "逖矣厥谟，钦于世世。",
      "天眷有明，亦启文祖，为厥孙谋，聿又胥宇。",
      "碣石之西，太行之东，有严厥宫，四海是同。",
      "维帝即阼，夙夜顾，审既受职，民亦冒祉。",
      "乃继乃述，乃经乃营，戢此土工，为万国宗。",
      "乃召大臣，出任予重，曰某尔总，曰某尔董。",
      "役夫总总，工师傱傱，鼛鼓逢逢，人心悀悀。",
      "有赫朝堂，有翼庙庭，琐琐公府，欻忽偕兴。",
      "士方耕矣，女方箴矣，曾不惊矣，奏功成矣。",
      "匪臣之功，伊民之力，匪民之力，维帝之则。",
      "帝曰：匪予文祖之志，天相文祖，烂其营室。"
    ]
  },
  {
    "id": "e647d10f2d970d709bc6002e9355680a",
    "title": "古乐府",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "短短床，太局促，徒能坦郎腹，未得展郎足。纵郎有意为合欢，床短安能荐郎宿。",
      "太局促，短短床，流苏苦不长，兰麝无馨香。郎欲招妾妾不来，可怜春色空辉光。"
    ]
  },
  {
    "id": "e647d10f2d9e2280918f703ccf8cc588",
    "title": "从化扬溪峒",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "扪萝跻绝顶，开户见仙窗。",
      "薤叶垂金简，松阴覆石幢。",
      "飞梁临绝涧，危磴咽寒淙。",
      "遥望孤飞鹤，飘飘意未降。"
    ]
  },
  {
    "id": "e647d10f2d9e22806d6c953a75100157",
    "title": "五仙石",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "松门开羽景，花径听鸾笙。",
      "紫气双龙直，青天一鹤横。",
      "岭悬春树杳，潮入暮江平。",
      "况惬烟霞赏，芳尊共一倾。"
    ]
  },
  {
    "id": "e647d10f2d9e22802a7e0d7a4e4fa370",
    "title": "七夕",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "凉露沾朱缀，轻烟隐玳筵。",
      "河边摇素佩，汉曲拥花钿。",
      "灵匹欢今夕，云容忆旷年。",
      "姮娥依玉兔，流恨桂宫前。"
    ]
  },
  {
    "id": "e647d10f2d9e22800a6bebb97935794e",
    "title": "月夜吴舍人过集",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "向夕群愁起，幽期幸不迷。",
      "天垂鳷鹊外，城转凤皇西。",
      "翠斝淹宫漏，春星散马蹄。",
      "十洲飞梦远，何路问丹梯。"
    ]
  },
  {
    "id": "e647d10f2d9e2280af23e11cb0792544",
    "title": "溪南别业为万铨部赋",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "南斗临丹壑，西筠瞰紫氛。",
      "虹垂青玉案，花落黑池云。",
      "地迥鹤书下，天空鸾啸闻。",
      "何当栖颍者，复此浥清芬。"
    ]
  },
  {
    "id": "e647d10f2d9e22808ba1695d98c185f5",
    "title": "太平寺",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "释子离人群，高居远俗氛。",
      "开门山色近，汲涧水源分。",
      "禅榻常栖月，僧衣半裛云。",
      "万缘俱寂后，钟磬夜深闻。"
    ]
  },
  {
    "id": "e647d10f2d9e2280ddef0c965d578c37",
    "title": "元旦早朝",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "佩玉珊珊候紫宸，万方齐庆履端辰。",
      "星垂彩仗天文丽，鹓簇仙班月令新。",
      "王气晴开龙阙色，卿云霄荫凤池春。",
      "微臣幸忝方明御，愿奏时康叶帝钧。"
    ]
  },
  {
    "id": "e647d10f2d9e2280b9e0073d00176be6",
    "title": "秋日谒陵",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "岧峣宫阙冠层丘，大野苍茫紫翠浮。",
      "银碛风高闻雁度，鼎湖云起识龙游。",
      "隆墀暝落金铺色，丹磴寒霏白雪流。",
      "回首长杨风露冷，何来形胜满神州。"
    ]
  },
  {
    "id": "e647d10f2d9e2280f16fa57709f449b3",
    "title": "答大仑山人见怀之作",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "江城离梦一樽残，霄汉双鱼破腊看。",
      "沧海夜回明月色，青山春掩薜萝寒。",
      "风尘玉树愁来倚，天地绨袍醉里宽。",
      "烽火中原难独卧，长歌招隐路漫漫。"
    ]
  },
  {
    "id": "e647d10f2d9e2280260d4f407db870b2",
    "title": "泊京口与友人望金焦",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "破浪乘风信晚潮，一尊烟雨对金焦。",
      "江摇白羽麾三国，帘卷青山锁六朝。",
      "镜里鱼龙听梵起，天边台榭旅魂销。",
      "浮踪何事分南北，欲借云房结胜招。"
    ]
  },
  {
    "id": "e647d10f2d9e2280789f61c2718b1827",
    "title": "中秋芗溪逢吴大行元山",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "千里由来共月明，楚江无处不秋声。",
      "深杯欲洗关山色，长笛空横河汉情。",
      "凫鹳阵寒霜叶堕，芸荷香冷莫云平。",
      "当歌莫话游燕事，长剑西风念远征。"
    ]
  },
  {
    "id": "e647d10f2d9e22805d7044cb09fd81dc",
    "title": "边事",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "沙场暂报息氛埃，苜蓿初肥马市开。",
      "百万金缯飞辇尽，中原谁复见龙媒。"
    ]
  },
  {
    "id": "e647d10f2d9e22805d7044cb43f4ceaa",
    "title": "边事",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "清朝刁斗寂无闻，一夜横奔豺虎群。",
      "边将尽承恩宠贵，死绥惟有李将军。"
    ]
  },
  {
    "id": "e647d10f2d9e22805d7044cb037bd722",
    "title": "边事",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "春寒麦垄尚青柔，胡骑南窥不待秋。",
      "幕下健儿多战死，羽书不到禁城头。"
    ]
  },
  {
    "id": "e647d10f2d9e22805d7044cbbd0d179b",
    "title": "边事",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "大汉年来已厌兵，防胡今更起长城。",
      "群臣只有捐金计，阙下何人为请缨。"
    ]
  },
  {
    "id": "e647d10f2d9e22805d7044cb08106d55",
    "title": "边事",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "大漠风沙直比寒，炊烟未暖据征鞍。",
      "古来尽道从军乐，今日方知出塞难。"
    ]
  },
  {
    "id": "e647d10f2d9e22804e0276e74ce956b2",
    "title": "上元曲李子藩席上赋",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "谁放珠光海上来，金银楼阁划中开。",
      "晴云低户妆春树，北斗横空泻露杯。"
    ]
  },
  {
    "id": "e647d10f2d9e22804e0276e7a1d044dd",
    "title": "上元曲李子藩席上赋",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "银鞍金毂簇千门，拾翠遗珠事总繁。",
      "醉踏东风闻笑语，空怜春梦去无痕。"
    ]
  },
  {
    "id": "e647d10f2d9e22804e0276e7d0da88a4",
    "title": "上元曲李子藩席上赋",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "东风吹下烛龙烟，帝里河山锦绣妍。",
      "天上玉壶春似海，人间弦管夜如年。"
    ]
  },
  {
    "id": "e647d10f2d9e22804e0276e7d8bbc885",
    "title": "上元曲李子藩席上赋",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "群仙踏月驾龙鳌，瀛海风尘起夜涛。",
      "何处天香飘露席，紫鸾箫断彩云高。"
    ]
  },
  {
    "id": "e647d10f2d9e228013b6a8a1371d0d87",
    "title": "赠卧芝山人傅汝辑",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "不向人间道姓名，云中高卧听松声。",
      "夜来梦入华阳谷，芝草新抽较几茎。"
    ]
  },
  {
    "id": "e647d10f2d9e228082828ab977a8b86d",
    "title": "礼斗坛",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "永夜焚香侍碧坛，七星高曜紫霄端。",
      "徘徊似有真霞降，风露凄凄沆瀣寒。"
    ]
  },
  {
    "id": "e647d10f2d9e228045689e29deb2b8e2",
    "title": "大龙道中即事",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "村南村北走溪声，万壑风吹麦浪晴。",
      "山鸟唤人何太急，野花开遍不知名。"
    ]
  },
  {
    "id": "e647d10f2d9e22809a78a036b2ea14bd",
    "title": "使粤道出益阳雨后口占",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "北来天地战尘腥，好雨连山入杳冥。",
      "共喜春回沾草木，为君暂驻省耕亭。"
    ]
  },
  {
    "id": "e647d10f2d9e22809a78a036637e33b9",
    "title": "使粤道出益阳雨后口占",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "楚天西去夏云飞，山径芳菲落未稀。",
      "何处南薰还一奏，野花香满使臣衣。"
    ]
  },
  {
    "id": "e647d10f2d9e22809a78a0365783c71f",
    "title": "使粤道出益阳雨后口占",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "久客萧然万虑轻，殊方遥指使星明。",
      "山头杜宇声何急，翻动江南行乐情。"
    ]
  },
  {
    "id": "e647d10f2d9e22809a2ac3cbdc26bde1",
    "title": "寄赠林井丹兵宪入楚",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "执戟当年侍汉庭，独排高议上青冥。",
      "风尘挥手江天远，犹知金门忆岁星。"
    ]
  },
  {
    "id": "e647d10f2d9e22809a2ac3cb29544a0b",
    "title": "寄赠林井丹兵宪入楚",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "楼船江汉拥飞旌，鼓角中宵气未平。",
      "闻道十洲分甲马，关门元有弃繻生。"
    ]
  },
  {
    "id": "e647d10f2d9e22809a2ac3cb597086ae",
    "title": "寄赠林井丹兵宪入楚",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "白玉仙人李子藩，天涯朋好几人存。",
      "使君复此河梁别，摇首西风未可论。"
    ]
  },
  {
    "id": "e647d10f2d9e22809a2ac3cb6b24f4bc",
    "title": "寄赠林井丹兵宪入楚",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "龙飞六宇汉江清，王会千年叶颂声。",
      "漫说大风恩猛士，即看霖雨慰苍生。"
    ]
  },
  {
    "id": "e647d10f2d9e22809218605422cae74a",
    "title": "九日蒲涧纪游同欧子桢伯家兄惟敬赋",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "神皋恣玄览，颢气肃凄清。",
      "暂释寰中窘，还寻物外盟。",
      "佳期怜聚首，幽赏惬同行。",
      "地缩云房丽，岚收雾径晴。",
      "凌溪千仞转，窥窦万寻萦。",
      "俄见霞标截，应知地轴横。",
      "石梁临岝崿，茵阁阚欹倾。",
      "玉液秋常皎，瑶光夜愈明。",
      "洞前驯白鹿，木末走文鼪。",
      "苦竹苞新萚，枯槎折细萌。",
      "五衢翻弱叶，三秀被新荣。",
      "奇虑恣回转，孤踪绝送迎。",
      "褰裳思采若，列坐或班荆。",
      "讯古高台没，寻幽曲沼平。",
      "灵蒲犹莹剑，虚溜尚调笙。",
      "绛节翩翩下，铢衣漠漠呈。",
      "琅函时自启，石鼎昼常烹。",
      "遗枣如夸汉，乘骡似避嬴。",
      "柱留闻鹤语，啸落带鸾声。",
      "玄兔蟠荒灶，华芝结野楹。",
      "登临摇落后，眺听古今情。",
      "井邑蝉联见，河山绣画成。",
      "高踪超解缚，嘉咏类鸣嘤。",
      "尊至倾浮蚁，觞来汲巨鲸。",
      "隐衣还制芰，狂兴欲餐英。",
      "大运多盈缩，朋情喜合并。",
      "丹砂如可学，脱屣谢浮名。"
    ]
  },
  {
    "id": "e647d10f2d9e228009b3570aa1b2dcb5",
    "title": "清海楼霜夜闻笛",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "霜月满楼人独倚，商声寂历撩人耳。",
      "谁家玉笛来清夜，海思云情一时起。",
      "忆昔曾登冀北台，萧飒天风海上来。",
      "胡沙万里黄云冷，边风四起鸿雁哀。",
      "几度行人折杨柳，几处春声起落梅。",
      "庾信楼中曾作赋，郭隗台前空暮埃。",
      "朅来归卧溪边石，萍踪回首云泥隔。",
      "卜居空愧杜陵人，草玄谁过杨雄宅。",
      "千山飞雪岁将阑，万木含风气萧索。",
      "郢曲遥传寡和篇，相逢况是知音客。",
      "此夜关山月正明，此时闻笛不胜情。",
      "砧杵千家捣寒素，玉宇无尘促漏声。",
      "谁为此曲堪凄切，无乃气出与精列。",
      "调急能令山鬼愁，韵转忽惊山石裂。",
      "徘徊曲几几相思，搔首乾坤感鬓丝。",
      "摇落九歌悲宋玉，凄凉三弄忆桓伊。",
      "今古豪华多迫蹙，劝君且尽杯中醁。",
      "何时横笛溯天风，醉卧潇湘烟雨渌。"
    ]
  },
  {
    "id": "e647d10f2d9e2280b862e2337e5511fd",
    "title": "读书泰泉精舍",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "廛居厌纷杂，精舍在沧洲。",
      "岚光入户牖，竹柏环湍流。",
      "清朝理巾服，散帙获所求。",
      "卷之豁方寸，焕之穷六幽。",
      "机忘虑自遣，思深神与谋。",
      "玄珠非罔象，轮扁诚足羞。",
      "乌伸不知疲，象耕还有秋。",
      "烟霞尽良觌，嘤鸣无俗俦。",
      "临渊非钓国，委运殊凿抔。",
      "灵修去已远，吾将与天游。"
    ]
  },
  {
    "id": "e647d10f2d9e2280c1753997036cfa35",
    "title": "大司马黄公席上分赋石虹湖得镜字",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "林峦蕴重溟，薜荔开三径。",
      "云石郁参差，虹桥跨深靓。",
      "回轩绿波激，孤屿丹霞映。",
      "绯烟结疏绮，流云漾清镜。",
      "鸥来掠藻翻，鯈起穿蒲泳。",
      "碧梧含风吟，翠竹捎烟劲。",
      "缅彼丘中人，挥觞发鸾咏。",
      "去留本无机，飞跃任真性。",
      "濯缨頫流泉，晞发攀悬磴。",
      "呼鹤忆仙游，钓鳌发奇兴。",
      "降墀浩唱生，深谷跫音应。",
      "驻此俨蓬壶，翛然谢嚣境。"
    ]
  },
  {
    "id": "e647d10f2d9e2280a88b1238f19ea4b6",
    "title": "明妃词",
    "authorName": "黎民衷",
    "authorId": "e647d10f2d9e2280d1457b72d1457b72",
    "dynasty": "明",
    "content": [
      "大漠吹沙风浩浩，白日黄尘暗衰草。",
      "边城戍鼓过云喧，佳人怅别关山道。",
      "欲行不行征马鸣，含颦漫把琵琶抱。",
      "别调哀弦不忍弹，可怜行路曲中难。",
      "金钿晓著商焱冷，翠黛寒沾朔雪残。",
      "玉关万里无春色，穹庐毳幕为谁欢。",
      "生来不愿离金阙，一去那知嫁胡羯。",
      "梦中犹绕汉宫云，天边独望长门月。",
      "却叹容华不似前，遗恨丹青犹未歇。",
      "几树菱花羞不语，泪湿胭脂作红雨。",
      "白雁音书行断绝，青冢悠悠在何处。",
      "朱颜命薄古云然，空有风流画史传。",
      "卫霍功多谁复见，汉家徒为筑祈连。"
    ]
  },
  {
    "id": "e647d10f2dabc1db15145fda5f7be9f2",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "残书一榻对松风，卧读微妨饮酒功。",
      "小院心情春暖后，高楼闲暇夕阳中。",
      "蝉留旧草惊飞白，蝶去余花惨梦红。",
      "底处古人须见我，偶然危膝类张融。"
    ]
  },
  {
    "id": "e647d10f2dabc1db15145fdace0419ee",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "人间白昼自繁华，别有玄心托赋家。",
      "尺牍殷勤非盛览，衡门寂历少侯芭。",
      "劳生晦朔观朝菌，隙地阴晴视昔耶。",
      "何处更求岩壑隐，男儿襟气是烟霞。"
    ]
  },
  {
    "id": "e647d10f2dabc1db15145fdae4141fc9",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "卮酒能当万树萱，上才宁必醉西园。",
      "清时肯护文人行，薄俗难称长者言。",
      "素魄岂愁频缺辐，苍穹犹恨类欹轩。",
      "微词竟得留容冶，宋玉何曾似屈原。"
    ]
  },
  {
    "id": "e647d10f2dabc1db15145fda3315a64b",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "杨子幽居五世传，幸留残石伴遗编。",
      "院藏弥勒依金好，楼望童初想玉贤。",
      "底事会心常独笑，未能排闷且高眠。",
      "吟轩何以酬枯臆，禁得庐峰一匹泉。"
    ]
  },
  {
    "id": "e647d10f2dabc1db15145fdad5e4448f",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "抱影空庐日月荒，莓苔无事岁青黄。",
      "精心自比和香序，雅好谁同服食方。",
      "拓落讵能辞尚白，纵横那复著聊苍。",
      "倦怀秋气寻常有，春叶还惊半石床。"
    ]
  },
  {
    "id": "e647d10f2dabc1db15145fdaadf7d822",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "嫩晴花气减衣天，静夜燔香月照烟。",
      "琴在暗床闻鼠过，石当虚牖见虫悬。",
      "委形笑我无名屈，宣发欺人不惑年。",
      "安得山林藏下士，风瓢闲处即栖禅。"
    ]
  },
  {
    "id": "e647d10f2dabc1db15145fda92e7a7fd",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "扃门非敢傲邻比，只是平生最自知。",
      "小赋不须通狗监，微才何用造牛医。",
      "莼丝乍可牵吴兴，蕙服终难释楚悲。",
      "莫讶经年无快接，秋蛾春蝶有须眉。"
    ]
  },
  {
    "id": "e647d10f2dabc1db15145fda621050ac",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "高馆凉风日夕吹，幽襟横绝雍门丝。",
      "蔡洲古岸移青石，杜里新烟改赤墀。",
      "万事只如芳草暮，一生常比落花时。",
      "无聊感慨仍无谓，邻笛何关向子期。"
    ]
  },
  {
    "id": "e647d10f2dabc1db15145fda583f849d",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "萝窗静翳镇春冬，澹漠偏于节物浓。",
      "柚美故堪供禹锡，松高应不受秦封。",
      "悬裈醉后矜南阮，昼障薰余惬小宗。",
      "自共古贤风性近，非关人世调难逢。"
    ]
  },
  {
    "id": "e647d10f2dabc1db15145fdaf132f967",
    "title": "杂感十首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "亦解雕虫世所轻，丈夫肯自壅情灵。",
      "宁从赵晔探诗细，不向王充索论衡。",
      "俗问萧疏难竟绝，清谈历落故无成。",
      "将歌小已吾谁怨，累牍何妨月露形。"
    ]
  },
  {
    "id": "e647d10f2dabc1db35797f4d47fe8b47",
    "title": "雨后述怀",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "瓶笙阶雨阒秋堂，委蜡窗边昨夜长。",
      "小技故耽虫食叶，空居新觉燕辞梁。",
      "移时石白相看晚，镇日松青独坐凉。",
      "又到西风垂九月，半生情味剩思量。"
    ]
  },
  {
    "id": "e647d10f2dabc1db0a090db14ad4294b",
    "title": "闻警二首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "群盗因循玩木鹅，忍言陵寝罢谁何。",
      "井桓鸟集人烟断，丛构狐鸣夕磷多。",
      "酒客狂曾挥蔗杖，书生弱亦弄枝戈。",
      "三千精骑夸邢邵，残墨拚将楯鼻磨。"
    ]
  },
  {
    "id": "e647d10f2dabc1db0a090db1254b96e1",
    "title": "闻警二首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "男儿生岂负头颅，久事雕虫愧壮夫。",
      "欲问偃妖诛楛矢，谁惊穆御誓桃弧。",
      "貉奴白帢频收系，蛾贼黄巾未伏辜。",
      "今日拥书三万卷，可堪持作解兵符。"
    ]
  },
  {
    "id": "e647d10f2dabc1db7788556f5b6fe3c2",
    "title": "辛巳仲春京口望茅止生翙舟不至感述三首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "万事东流江上船，才名永负勒燕然。",
      "吹楼已任蛾眉适，旅榇空期马革还。",
      "气满挥戈遑驻日，心倾指囷溯驹年。",
      "人间别有男儿泪，欲共春潮挽逝川。"
    ]
  },
  {
    "id": "e647d10f2dabc1db7788556f17918e91",
    "title": "辛巳仲春京口望茅止生翙舟不至感述三首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "明姝犹少入宫怜，瑰俊曾闻得几全。",
      "北阙筹兵真武库，西曹箧谤似文渊。",
      "八城兽角烽吞塞，千轴鱼丽海啮舷。",
      "精已销亡赊一死，深闺何必异穷边。"
    ]
  },
  {
    "id": "e647d10f2dabc1db7788556fad582966",
    "title": "辛巳仲春京口望茅止生翙舟不至感述三首",
    "authorName": "于鉴之",
    "authorId": "e647d10f2dabc1dbd1457b72d1457b72",
    "dynasty": "明",
    "content": [
      "中谗宽死即恩纶，瘴雨蛮烟报主身。",
      "谪戍未逢除党籍，勤王端复见孤臣。",
      "丁年齿发从军敞，甲第膏腴养客贫。",
      "圣代国殇天下士，岂伊亲旧独沾巾。"
    ]
  },
  {
    "id": "e647d10f2daed088c873d4fd24898c1e",
    "title": "题金鸡春晓",
    "authorName": "李腾",
    "authorId": "e647d10f2daed088d1457b72d1457b72",
    "dynasty": "明",
    "content": [
      "金冈胜概多，灵鸟生非俗。",
      "名雒异凤凰，志不同鸿鹄。",
      "烟花四望春，天地一声旭。",
      "徵音勿云杳，于兹端可续。"
    ]
  },
  {
    "id": "e647d10f2dbc84a1e8bd4f1b0056e895",
    "title": "过小云谷梅亭听岭飞霞先辈鼓琴",
    "authorName": "陈上庸",
    "authorId": "e647d10f2dbc84a1d1457b72d1457b72",
    "dynasty": "明",
    "content": [
      "亭高日夕阴，四望欲春深。",
      "古木花争发，青山鸟自吟。",
      "我来及明月，君正抚瑶琴。",
      "雅韵同谁赏，泠泠此际心。"
    ]
  },
  {
    "id": "e647d10f2dbc84a18a592da68613ed9b",
    "title": "初秋喜邝无傲过宿山斋",
    "authorName": "陈上庸",
    "authorId": "e647d10f2dbc84a1d1457b72d1457b72",
    "dynasty": "明",
    "content": [
      "好月良宵能几何，衡门难得故人过。",
      "话逢子夜炎蒸去，事忆青山感慨多。",
      "酒可禁愁浑忘癖，诗能却病欲成魔。",
      "怡怀尚有留宾榻，满沼荷香鸟复歌。"
    ]
  },
  {
    "id": "e647d10f2dbc84a13b516a08d666531c",
    "title": "望湖楼",
    "authorName": "陈上庸",
    "authorId": "e647d10f2dbc84a1d1457b72d1457b72",
    "dynasty": "明",
    "content": [
      "清迥凭湖侧，高轩枕水湄。",
      "望收青草阔，闲与白云期。",
      "落日凝寒雾，衰藤挂短枝。",
      "亭从天外赏，山许镜中窥。",
      "棹舫堤桥过，攀崖拥露跻。",
      "笛残知牧返，歌歇识渔疲。",
      "鸥尽忘机日，花多解语时。",
      "芄兰公子佩，秋水美人思。",
      "信有庾公酒，能无王粲词。",
      "下临虽不极，上出岂如斯。",
      "睇目神将远，濯缨吾在兹。"
    ]
  },
  {
    "id": "e647d10f2dbe493ad51899a93261cd73",
    "title": "秀野轩图",
    "authorName": "瞿庄",
    "authorId": "e647d10f2dbe493ad1457b72d1457b72",
    "dynasty": "明",
    "content": [
      "高士闲门日日开，远山如发水如苔。",
      "几时蜕却尘中鞅，布袜青鞋屡往来。"
    ]
  },
  {
    "id": "e647d10f2dbe493a12c8ca04a4f653aa",
    "title": "题慧麓秋晴图",
    "authorName": "瞿庄",
    "authorId": "e647d10f2dbe493ad1457b72d1457b72",
    "dynasty": "明",
    "content": [
      "清游尝饮惠山泉，客里披图思惘然。",
      "尚忆信安祠外柳，萧条犹带汴堤烟。"
    ]
  },
  {
    "id": "e647d10f2dc38b5a9f85f67fcc93b533",
    "title": "赞冯受辅",
    "authorName": "张缙",
    "authorId": "e647d10f2dc38b5ab069b341bc731692",
    "dynasty": "明",
    "content": [
      "封章入奏达宸旒，番戍诸军已获休。",
      "倭备暂须勤哨夜，獠乡无复苦防秋。",
      "弓橐甲卷烽烟息，水种泥耘子粒收。",
      "从此海南无个事，感君高致尽歌讴。"
    ]
  },
  {
    "id": "e647d10f2debdfd064a92c918e8e5fbf",
    "title": "逊国后赋诗",
    "authorName": "建文惠宗让皇帝",
    "authorId": "e647d10f2debdfd0d1457b72d1457b72",
    "dynasty": "明",
    "content": [
      "牢落西南四十秋，萧萧华发已盈头。",
      "乾坤有恨家何在，江汉无情水自流。",
      "长乐宫中云气散，朝元阁上雨声愁。",
      "新蒲细柳年年绿，野老吞声哭未休。"
    ]
  },
  {
    "id": "e647d10f2debdfd027e5019a7fdac915",
    "title": "金竺长官司罗永庵题壁",
    "authorName": "建文惠宗让皇帝",
    "authorId": "e647d10f2debdfd0d1457b72d1457b72",
    "dynasty": "明",
    "content": [
      "风尘一夕忽南侵，天命潜移四海心。",
      "凤返丹山红日远，龙归沧海碧云深。",
      "紫微有象星还拱，玉漏无声水自沉。",
      "遥想禁城今夜月，六宫犹望翠华临。"
    ]
  },
  {
    "id": "e647d10f2debdfd027e5019ae5592b5f",
    "title": "金竺长官司罗永庵题壁",
    "authorName": "建文惠宗让皇帝",
    "authorId": "e647d10f2debdfd0d1457b72d1457b72",
    "dynasty": "明",
    "content": [
      "阅罢《楞严》磬懒敲，笑看黄屋寄昙标。",
      "南来瘴岭千层迥，北望天门万里遥。",
      "款段久忘飞凤辇，袈娑新换衮龙袍。",
      "百官此日知何处，惟有群乌早晚朝。"
    ]
  },
  {
    "id": "e647d10f2df1110815c54f1a1727f41e",
    "title": "题韩祠",
    "authorName": "谢纪",
    "authorId": "e647d10f2df11108d1457b72d1457b72",
    "dynasty": "明",
    "content": [
      "唐朝三百年天下，独有昌黎道学尊。",
      "谏表一封昭日月，芳名千载播乾坤。",
      "斗山重望文风著，岭海遗徽礼义敦。",
      "喜有潮人思德泽，江山亭木姓长存。"
    ]
  },
  {
    "id": "e647d10f2df11108ad29abae3925255e",
    "title": "寄族弟弘中隐白石山",
    "authorName": "谢纪",
    "authorId": "e647d10f2df11108d1457b72d1457b72",
    "dynasty": "明",
    "content": [
      "白石山中好隐居，高栖挹翠景清虚。",
      "心闲何事堪潇洒，一曲瑶琴万卷书。"
    ]
  },
  {
    "id": "e647d10f2dfdd191384fa925c91c4f93",
    "title": "题飞来寺",
    "authorName": "徐以诚",
    "authorId": "e647d10f2dfdd191d1457b72d1457b72",
    "dynasty": "明",
    "content": [
      "飞来绀宇逼青霄，缥缈如逢绛节朝。",
      "桂扑岩头云欲瞑，松横风籁鹤相招。",
      "葛坛钓石亭今古，犀锁猿环事寂寥。",
      "笑逐风尘华发改，可能无意问渔樵。"
    ]
  },
  {
    "id": "e647d10f2e24efb1957722e55408f652",
    "title": "寄孟熙高隐",
    "authorName": "张经",
    "authorId": "e647d10f2e24efb1d1457b72d1457b72",
    "dynasty": "明",
    "content": [
      "投老留京国，相思数倚楼。",
      "江山迷故郡，风雨送残秋。",
      "黄菊谁同赏，丹枫我独愁。",
      "西陵渡头月，遥驻木兰舟。"
    ]
  },
  {
    "id": "e647d10f2e24efb110ac8c9fce5f576e",
    "title": "次铁厓先生韵",
    "authorName": "张经",
    "authorId": "e647d10f2e24efb1d1457b72d1457b72",
    "dynasty": "明",
    "content": [
      "春风满袖折花回，高卧云间百尺台。",
      "天上赐袍香雾湿，河东献赋日华开。",
      "频烦太守高轩过，屡见元戎小队来。",
      "我欲将军侍亲去，彩衣花底学提孩。"
    ]
  },
  {
    "id": "e647d10f2e24efb1999fe0be966e2776",
    "title": "周玄初祷雨诗",
    "authorName": "张经",
    "authorId": "e647d10f2e24efb1d1457b72d1457b72",
    "dynasty": "明",
    "content": [
      "昆仑之西东海东，中有一士巢云松。",
      "朱颜黑发神所钟，服食雨露乘天风。",
      "朝骑黄鹤天门穹，夜被紫霞栖崆峒。",
      "人间有急岁有凶，裨补造化多其功。",
      "己酉之岁夏五中，连月不雨何当烛。",
      "祝融司令百怪丛，妖精吐焰天地雺。",
      "火星出走穹壤红，海水欲竭山为童。",
      "官僚揭虔士庶恫，焚尪剪爪百虑穷。",
      "大龙酣睡痴且聋，小龙戢戢潜其踪。",
      "君能独出超凡庸，拔剑起指天南虹。",
      "嘘阴吸阳神且恭，囊括万象罗心胸。",
      "有书直达上帝聪，泥金倒写不暇封。",
      "当空举手祝未终，霹雳直下西南峰。",
      "道人足踏金芙蓉，口呼六甲丁与从。",
      "龙神不兴吾不容，纵以烈火焚其宫。",
      "须臾龙伯施乃工，海波竖立银河通。",
      "桑麻菽粟青且葱，野花石竹俱纤秾。",
      "道人之术孰与同，调和燮理偕孤公。",
      "方今海内殊未雍，焦头烂额愁边烽。",
      "烦君为提九节筇，直上阊阖跻九重。",
      "凌风大笑招群雄，一洗宇宙皆冲融。"
    ]
  },
  {
    "id": "e647d10f2e42fdba3de12bb9d4bd9bbc",
    "title": "海珠寺",
    "authorName": "黄奉",
    "authorId": "e647d10f2e42fdbad1457b72d1457b72",
    "dynasty": "明",
    "content": [
      "扁舟何处泊，珠影散长河。",
      "一寺波中出，孤峰水底过。",
      "日晓分黄木，云深起白鹅。",
      "临流聊怅望，不觉野怀多。"
    ]
  },
  {
    "id": "e647d10f2e42fdba2a7e0d7a11a609f0",
    "title": "七夕",
    "authorName": "黄奉",
    "authorId": "e647d10f2e42fdbad1457b72d1457b72",
    "dynasty": "明",
    "content": [
      "寂寞榆阴下，江天意独饶。",
      "秋风吹不尽，夜月去迢迢。",
      "正忆东林社，遥闻碧玉箫。",
      "星河何处望，幽思转无聊。"
    ]
  },
  {
    "id": "e647d10f2e42fdba0fcc93aa8d301ed9",
    "title": "送王尊尧北海省觐",
    "authorName": "黄奉",
    "authorId": "e647d10f2e42fdbad1457b72d1457b72",
    "dynasty": "明",
    "content": [
      "名藩十载力勤劳，故国三冬走俊髦。",
      "风景旋披襟抱阔，关山难破梦思牢。",
      "杜陵望岳诗偏壮，王粲浮淮赋转豪。",
      "北至神京应咫尺，青云争似白云高。"
    ]
  },
  {
    "id": "e647d10f2e83c371ee754c588f4c8ea8",
    "title": "采莲曲",
    "authorName": "梁佑逵",
    "authorId": "e647d10f2e83c371d1457b72d1457b72",
    "dynasty": "明",
    "content": [
      "托根同佳藕，何须妒并妆。",
      "生憎子结后，强半是空房。"
    ]
  },
  {
    "id": "e647d10f2e83c371729f8a2a53218639",
    "title": "感讽篇",
    "authorName": "梁佑逵",
    "authorId": "e647d10f2e83c371d1457b72d1457b72",
    "dynasty": "明",
    "content": [
      "予少颇晰美，苦为女郎齿。",
      "十五出从师，邂逅西邻女。",
      "相感上秦楼，当筵蒙锦被。",
      "春色腻如云，白縠笼烟紫。",
      "宝钏响锒铛，明珠挂当耳。",
      "空房挺华光，援琴横自起。",
      "怵惕且自陈，黄泉永相矢。",
      "岂曰匪思存，中怀良独尔。",
      "宋玉虽好色，言宁孤人子。"
    ]
  },
  {
    "id": "e647d10f2e83c371e16cd07d0e74c4ca",
    "title": "思归引",
    "authorName": "梁佑逵",
    "authorId": "e647d10f2e83c371d1457b72d1457b72",
    "dynasty": "明",
    "content": [
      "杖剑万里游，崎岖窘高步。",
      "中怀多不平，于焉思返顾。",
      "献策会无成，不如守坟墓。",
      "折剑铸为镜，鉴予襟与素。",
      "引镜比张良，状貌同好妇。"
    ]
  },
  {
    "id": "e647d10f2e83c37178c8b7b8d04fdb83",
    "title": "送陈集生太史",
    "authorName": "梁佑逵",
    "authorId": "e647d10f2e83c371d1457b72d1457b72",
    "dynasty": "明",
    "content": [
      "孟秋凉气至，蟋蟀鸣虚牖。",
      "惊飙撼庭柯，落叶日以厚。",
      "居人若在行，况乃行当久。",
      "揽衣起彷徨，出门送我友。",
      "丈夫志四方，所惜非分手。",
      "勉旃赴前途，爱子琼与玖。",
      "勿以门第高，弃捐葵藿偶。",
      "勿以声名溢，而忘夙所负。",
      "富贵不足矜，所期在不朽。",
      "贱子不习谀，素心聊用剖。"
    ]
  },
  {
    "id": "e647d10f2e83c37139e71f284394720b",
    "title": "木棉花歌",
    "authorName": "梁佑逵",
    "authorId": "e647d10f2e83c371d1457b72d1457b72",
    "dynasty": "明",
    "content": [
      "长虹漠漠澹黄昏，绛节云中拥万神。",
      "霞标初建城头上，甲光向日开金鳞。",
      "光摇夹岸迷颜色，大树将军谁者识。",
      "一望平原若火燎，疑是田单破燕日。"
    ]
  },
  {
    "id": "e647d10f2e89cb81c7e2170384bf638a",
    "title": "哀完者公",
    "authorName": "刘廉",
    "authorId": "e647d10f2e89cb81d1457b72d1457b72",
    "dynasty": "明",
    "content": [
      "汝上孤城破，将军百战余。",
      "敌勍非剧孟，请援失包胥。",
      "鼓竭悲风劲，弓摧落月虚。",
      "水盘如剑处，徽芃重欷歔。"
    ]
  },
  {
    "id": "e647d10f2e943bd9f1d652c6f655d30b",
    "title": "秋日游圭峰",
    "authorName": "唐元楫",
    "authorId": "e647d10f2e943bd9d1457b72d1457b72",
    "dynasty": "明",
    "content": [
      "选胜圭峰去，芒鞋步步幽。",
      "云开诸壑出，瀑落众溪流。",
      "霜菊寒堪把，乔松老未休。",
      "逢僧话半日，不负九秋游。"
    ]
  },
  {
    "id": "e647d10f2e943bd9daab814302ed3027",
    "title": "赠澹归禅师",
    "authorName": "唐元楫",
    "authorId": "e647d10f2e943bd9d1457b72d1457b72",
    "dynasty": "明",
    "content": [
      "悟后今相见，禅宗即佛宗。",
      "高秋深夜月，古寺万层峰。",
      "法说人天听，经翻花雨重。",
      "丹霞遥一望，时有白云封。"
    ]
  },
  {
    "id": "e647d10f2e943bd9944fd896727e34d0",
    "title": "经乱后九日游圭峰",
    "authorName": "唐元楫",
    "authorId": "e647d10f2e943bd9d1457b72d1457b72",
    "dynasty": "明",
    "content": [
      "不蹑名峰已十霜，老僧闲坐过重阳。",
      "一条旧瀑因风细，万树新松绕径长。",
      "破院云封香缥缈，石台斗近色青苍。",
      "醉来未尽登临兴，倚柱高歌学楚狂。"
    ]
  },
  {
    "id": "e647d10f2ec27628fe8779bec5257a6d",
    "title": "送秦东海法师游上清",
    "authorName": "王嘏",
    "authorId": "e647d10f2ec27628d1457b72d1457b72",
    "dynasty": "明",
    "content": [
      "为爱仙山绝世氛，苍苔寂寞路难分。",
      "白羊岁久浑疑石，琼树春深半是云。",
      "洗药泉香龙蜕骨，吹箫台迥鹤成群。",
      "隐文秘诀无人识，我欲相从一问君。"
    ]
  },
  {
    "id": "e647d10f2ec27628748ead1aadc07422",
    "title": "寄倪元镇",
    "authorName": "王嘏",
    "authorId": "e647d10f2ec27628d1457b72d1457b72",
    "dynasty": "明",
    "content": [
      "赤水丹山隔两尘，麻姑书信莫辞频。",
      "久知鸿宝飞腾术，独许青云磊落人。",
      "宾戏能消春昼永，茗香聊试石泉新。",
      "东风回首毗陵道，重拟携书与卜邻。"
    ]
  },
  {
    "id": "e647d10f2ec711f0da5e23a729274b47",
    "title": "暮春怀本厚读书西峰寺",
    "authorName": "谢复",
    "authorId": "e647d10f2ec711f0b197ffde0c9ebb2d",
    "dynasty": "明",
    "content": [
      "雨水连三月，风光又一年。",
      "桃花余满地，柳叶渐迷烟。",
      "幢影翻灯外，钟声落枕边。",
      "怀君读书处，寂寞伴寒禅。"
    ]
  },
  {
    "id": "e647d10f2ec711f05f2a38180126c35b",
    "title": "山居",
    "authorName": "谢复",
    "authorId": "e647d10f2ec711f0b197ffde0c9ebb2d",
    "dynasty": "明",
    "content": [
      "衰疾朝慵起，荆扉午未开。",
      "云闲不飞去，鸟倦却归来。",
      "果熟从人摘，松疏拟自栽。",
      "狂歌白日永，独步前山隈。"
    ]
  },
  {
    "id": "e647d10f2ed672d2a777fab3cc7b2b35",
    "title": "赠郑抚夷兄弟平茶山寇",
    "authorName": "饶希镇",
    "authorId": "e647d10f2ed672d2d1457b72d1457b72",
    "dynasty": "明",
    "content": [
      "莫诧持干十万雄，火楼巨石一齐攻。",
      "窜身未得终焚死，砰磕难登二霍功。"
    ]
  },
  {
    "id": "e647d10f2ed98626286d187ecd050764",
    "title": "王孟端画为吴世馨作",
    "authorName": "刘韶",
    "authorId": "e647d10f2ed98626d1457b72d1457b72",
    "dynasty": "明",
    "content": [
      "西风萧萧芦叶黄，烟波万顷莼鲈乡。",
      "延陵季子几年别，梦中归鬓点吴霜。",
      "凤凰池上青云客，每写沧洲只盈尺。",
      "长空一色枫叶丹，老雁群翔秋月白。",
      "城东官舍少人过，枕前昨夜秋意多。",
      "篝灯起坐不能寐，手拂苍苔牵女萝。",
      "黄金筑台天际起，遥望江南数千里。",
      "归心便欲付微茫，并刀休剪吴淞水。"
    ]
  },
  {
    "id": "e647d10f2f01fc5a59d445bede015fda",
    "title": "张抱一公祖招集湖亭",
    "authorName": "王铎",
    "authorId": "e647d10f2f01fc5ad72fbbcc207f8801",
    "dynasty": "明",
    "appreciation": "王铎书法的书法，到了《赠张抱一草书诗卷》时，已经摆脱了模仿的痕迹，有了主体性较强的跌宕雄逸的意态。《赠张抱一草书诗卷》亦是王铎草书长卷现可见较早的一件。《王铎草书赠张抱一诗卷》，在王铎书法的发展过程中具有十分重要的意义，从这件作品可领略王铎若干书法艺术特点。\n一个是强烈的节奏感使草书作品产生出运动力和冲击力。《王铎草书赠张抱一诗卷》中书法的点画线质表现其弹性产生运动力，运动的返急产生冲击力，在这一点上王铎成功地将力运用到书法点画的变化上，使笔在绢、绞、纸上的运动过程中产生顿挫、仰侧、奇崛、突变，使个性的张扬发挥到极致。尤其是充满着激情的用笔，如同少林武僧，有屈铁之力，挥棒生风。\n一个是前无古人的字法造势。王铎亦受时风影响，但他站在传统基础之上，破除旧有的模式，创建出一种崭新的恢弘博大的图式，充满艺术的震撼力。王铎书法的一个鲜明特点便是造势。《王铎赠张抱一行书卷》中，通篇显现出变幻莫测的感觉，字势左右叵诡，笔致老辣，章法宕逸。唐张旭狂草《古诗四帖》，如龙蛇之行，富于变幻，王铎在这一点上进一步追求草书中险绝、突变、膨胀与内敛之势，识字者，可领略触笔、行笔、运笔中的运动轨迹。\n第三是墨象万千，酣畅淋漓。中国画中有墨分五彩之说，利用墨之浓、淡、干、湿可使画面产生出无穷的变化，显现出生机勃勃的趣味。王铎从中国画中悟出用墨之道，并大胆地运用到书法创作中，从而增强了作品的视觉效果，把涨墨之法发挥到极致。《王铎赠张抱一行书卷》中，其作品的冲击力与用墨是分不开的，他书法点画的流动感也与用墨紧密相关。历史上在王铎以前的草书大家无一人用“涨墨”法，此法实乃王铎开创也，这种不同位置的参差对比，使作品在整体视觉效果上别具一格，特点鲜明。\n最后是独特笔法。王铎笔法早年受二王影响，笔势较为平和，行笔温润，他中年学米后，笔势、笔法发生了较为明显的变化。后终于成中国书法技法集大成式的开拓者。在《王铎草书赠张抱一诗卷》中，多处凸显其集大成的大家手笔，可谓将壮美之力表现到极致。在中国书法发展的这条主线上，王铎既崇尚对传统吸收，又善标新立异达到裂变之意。\n王铎为书近五十年的探索，终自成家法，成为“有明书法推第一”（吴昌硕诗句）、“于明季书坛可谓中兴之主”（沙孟海《近三百年的书学》）。他的书法对后世影响极大。清代早期的傅山受王铎书风影响之后，创博大流变之体，标立书坛。至近现代受王铎书风影响最深，写大草的书家，如林散之、沙孟海、沈鹏等书法家，都对王铎书法有深入的研究和汲取过优秀的养分。在日本等，他更是影响东瀛书坛多年。日本人对王铎的书法极其欣赏，还因此衍发成一派别，称为“明清调”。",
    "content": [
      "有酒沧池对烟丘，相招者谁任意游。",
      "晋人唐人曾几度，泉水溪水还同流。",
      "钟鼓此城鸣白露，戎兵何处领高秋。",
      "芦花今古依然在，羡尔无声眠野鸥。"
    ],
    "intro": "这首诗是王铎《赠张抱一草书诗卷》的第一首。\n该作品为作者友情酬答之作，据其自署落款，创作时间应在1642年（明崇祯十五年），则是王铎草书长卷中现所能见到较早的一件作品。\n《王铎草书赠张抱一诗卷》原品现藏日本东京国立博物馆，完好。该作品的内容，为王铎自作的赠友人张抱一的五首七律诗，并诗题、卷末落款，整幅法帖一共三百三十六个汉字，七十五行。\n作为“有明书法推第一”的王铎，被启功称为“五百年来第一人”，日本书坛也有\"后王（王铎）胜前王（王羲之）\"之说。在这幅王铎赠张抱一草书诗卷中，其跌宕雄逸，行笔能纵能敛，结体欹正莫测，点画错综复杂，线条枯实互应等特点显示无遗。"
  },
  {
    "id": "e647d10f2f01fc5a428571258f0df8b1",
    "title": "登岳庙天中阁看山同友",
    "authorName": "王铎",
    "authorId": "e647d10f2f01fc5ad72fbbcc207f8801",
    "dynasty": "明",
    "appreciation": "王铎书法的书法，到了《赠张抱一草书诗卷》时，已经摆脱了模仿的痕迹，有了主体性较强的跌宕雄逸的意态。《赠张抱一草书诗卷》亦是王铎草书长卷现可见较早的一件。《王铎草书赠张抱一诗卷》，在王铎书法的发展过程中具有十分重要的意义，从这件作品可领略王铎若干书法艺术特点。\n一个是强烈的节奏感使草书作品产生出运动力和冲击力。《王铎草书赠张抱一诗卷》中书法的点画线质表现其弹性产生运动力，运动的返急产生冲击力，在这一点上王铎成功地将力运用到书法点画的变化上，使笔在绢、绞、纸上的运动过程中产生顿挫、仰侧、奇崛、突变，使个性的张扬发挥到极致。尤其是充满着激情的用笔，如同少林武僧，有屈铁之力，挥棒生风。\n一个是前无古人的字法造势。王铎亦受时风影响，但他站在传统基础之上，破除旧有的模式，创建出一种崭新的恢弘博大的图式，充满艺术的震撼力。王铎书法的一个鲜明特点便是造势。《王铎赠张抱一行书卷》中，通篇显现出变幻莫测的感觉，字势左右叵诡，笔致老辣，章法宕逸。唐张旭狂草《古诗四帖》，如龙蛇之行，富于变幻，王铎在这一点上进一步追求草书中险绝、突变、膨胀与内敛之势，识字者，可领略触笔、行笔、运笔中的运动轨迹。\n第三是墨象万千，酣畅淋漓。中国画中有墨分五彩之说，利用墨之浓、淡、干、湿可使画面产生出无穷的变化，显现出生机勃勃的趣味。王铎从中国画中悟出用墨之道，并大胆地运用到书法创作中，从而增强了作品的视觉效果，把涨墨之法发挥到极致。《王铎赠张抱一行书卷》中，其作品的冲击力与用墨是分不开的，他书法点画的流动感也与用墨紧密相关。历史上在王铎以前的草书大家无一人用“涨墨”法，此法实乃王铎开创也，这种不同位置的参差对比，使作品在整体视觉效果上别具一格，特点鲜明。\n最后是独特笔法。王铎笔法早年受二王影响，笔势较为平和，行笔温润，他中年学米后，笔势、笔法发生了较为明显的变化。后终于成中国书法技法集大成式的开拓者。在《王铎草书赠张抱一诗卷》中，多处凸显其集大成的大家手笔，可谓将壮美之力表现到极致。在中国书法发展的这条主线上，王铎既崇尚对传统吸收，又善标新立异达到裂变之意。\n王铎为书近五十年的探索，终自成家法，成为“有明书法推第一”（吴昌硕诗句）、“于明季书坛可谓中兴之主”（沙孟海《近三百年的书学》）。他的书法对后世影响极大。清代早期的傅山受王铎书风影响之后，创博大流变之体，标立书坛。至近现代受王铎书风影响最深，写大草的书家，如林散之、沙孟海、沈鹏等书法家，都对王铎书法有深入的研究和汲取过优秀的养分。在日本等，他更是影响东瀛书坛多年。日本人对王铎的书法极其欣赏，还因此衍发成一派别，称为“明清调”。",
    "content": [
      "四围紫逻坐相望，突兀高峰划大荒。",
      "谁复凌空呼帝座，我今乘胜挹天浆。",
      "香烟古庙通灵气，石路神丘点太阳。",
      "冻草暮云无限意，汉京封禅旧山房。"
    ],
    "intro": "这首诗是王铎《赠张抱一草书诗卷》的第二首。\n该作品为作者友情酬答之作，据其自署落款，创作时间应在1642年（明崇祯十五年），则是王铎草书长卷中现所能见到较早的一件作品。\n《王铎草书赠张抱一诗卷》原品现藏日本东京国立博物馆，完好。该作品的内容，为王铎自作的赠友人张抱一的五首七律诗，并诗题、卷末落款，整幅法帖一共三百三十六个汉字，七十五行。\n作为“有明书法推第一”的王铎，被启功称为“五百年来第一人”，日本书坛也有\"后王（王铎）胜前王（王羲之）\"之说。在这幅王铎赠张抱一草书诗卷中，其跌宕雄逸，行笔能纵能敛，结体欹正莫测，点画错综复杂，线条枯实互应等特点显示无遗。"
  },
  {
    "id": "e647d10f2f01fc5af3fd2d7ae48b600b",
    "title": "牛首山同堪虚静原",
    "authorName": "王铎",
    "authorId": "e647d10f2f01fc5ad72fbbcc207f8801",
    "dynasty": "明",
    "appreciation": "王铎书法的书法，到了《赠张抱一草书诗卷》时，已经摆脱了模仿的痕迹，有了主体性较强的跌宕雄逸的意态。《赠张抱一草书诗卷》亦是王铎草书长卷现可见较早的一件。《王铎草书赠张抱一诗卷》，在王铎书法的发展过程中具有十分重要的意义，从这件作品可领略王铎若干书法艺术特点。\n一个是强烈的节奏感使草书作品产生出运动力和冲击力。《王铎草书赠张抱一诗卷》中书法的点画线质表现其弹性产生运动力，运动的返急产生冲击力，在这一点上王铎成功地将力运用到书法点画的变化上，使笔在绢、绞、纸上的运动过程中产生顿挫、仰侧、奇崛、突变，使个性的张扬发挥到极致。尤其是充满着激情的用笔，如同少林武僧，有屈铁之力，挥棒生风。\n一个是前无古人的字法造势。王铎亦受时风影响，但他站在传统基础之上，破除旧有的模式，创建出一种崭新的恢弘博大的图式，充满艺术的震撼力。王铎书法的一个鲜明特点便是造势。《王铎赠张抱一行书卷》中，通篇显现出变幻莫测的感觉，字势左右叵诡，笔致老辣，章法宕逸。唐张旭狂草《古诗四帖》，如龙蛇之行，富于变幻，王铎在这一点上进一步追求草书中险绝、突变、膨胀与内敛之势，识字者，可领略触笔、行笔、运笔中的运动轨迹。\n第三是墨象万千，酣畅淋漓。中国画中有墨分五彩之说，利用墨之浓、淡、干、湿可使画面产生出无穷的变化，显现出生机勃勃的趣味。王铎从中国画中悟出用墨之道，并大胆地运用到书法创作中，从而增强了作品的视觉效果，把涨墨之法发挥到极致。《王铎赠张抱一行书卷》中，其作品的冲击力与用墨是分不开的，他书法点画的流动感也与用墨紧密相关。历史上在王铎以前的草书大家无一人用“涨墨”法，此法实乃王铎开创也，这种不同位置的参差对比，使作品在整体视觉效果上别具一格，特点鲜明。\n最后是独特笔法。王铎笔法早年受二王影响，笔势较为平和，行笔温润，他中年学米后，笔势、笔法发生了较为明显的变化。后终于成中国书法技法集大成式的开拓者。在《王铎草书赠张抱一诗卷》中，多处凸显其集大成的大家手笔，可谓将壮美之力表现到极致。在中国书法发展的这条主线上，王铎既崇尚对传统吸收，又善标新立异达到裂变之意。\n王铎为书近五十年的探索，终自成家法，成为“有明书法推第一”（吴昌硕诗句）、“于明季书坛可谓中兴之主”（沙孟海《近三百年的书学》）。他的书法对后世影响极大。清代早期的傅山受王铎书风影响之后，创博大流变之体，标立书坛。至近现代受王铎书风影响最深，写大草的书家，如林散之、沙孟海、沈鹏等书法家，都对王铎书法有深入的研究和汲取过优秀的养分。在日本等，他更是影响东瀛书坛多年。日本人对王铎的书法极其欣赏，还因此衍发成一派别，称为“明清调”。",
    "content": [
      "一樽绝巘放高歌，回首禅房忘坎坷。",
      "旦树晴分天目近，午帆气挟海风过。",
      "山吞吴楚犹新燕，寺趁齐梁只故萝。",
      "莫管星辰朽不朽，吹箫何处倚嵯峨。"
    ],
    "intro": "这首诗是王铎《赠张抱一草书诗卷》的第三首。\n该作品为作者友情酬答之作，据其自署落款，创作时间应在1642年（明崇祯十五年），则是王铎草书长卷中现所能见到较早的一件作品。\n《王铎草书赠张抱一诗卷》原品现藏日本东京国立博物馆，完好。该作品的内容，为王铎自作的赠友人张抱一的五首七律诗，并诗题、卷末落款，整幅法帖一共三百三十六个汉字，七十五行。\n作为“有明书法推第一”的王铎，被启功称为“五百年来第一人”，日本书坛也有\"后王（王铎）胜前王（王羲之）\"之说。在这幅王铎赠张抱一草书诗卷中，其跌宕雄逸，行笔能纵能敛，结体欹正莫测，点画错综复杂，线条枯实互应等特点显示无遗。"
  },
  {
    "id": "e647d10f2f01fc5a802e2d344e40db03",
    "title": "频入",
    "authorName": "王铎",
    "authorId": "e647d10f2f01fc5ad72fbbcc207f8801",
    "dynasty": "明",
    "appreciation": "王铎书法的书法，到了《赠张抱一草书诗卷》时，已经摆脱了模仿的痕迹，有了主体性较强的跌宕雄逸的意态。《赠张抱一草书诗卷》亦是王铎草书长卷现可见较早的一件。《王铎草书赠张抱一诗卷》，在王铎书法的发展过程中具有十分重要的意义，从这件作品可领略王铎若干书法艺术特点。\n一个是强烈的节奏感使草书作品产生出运动力和冲击力。《王铎草书赠张抱一诗卷》中书法的点画线质表现其弹性产生运动力，运动的返急产生冲击力，在这一点上王铎成功地将力运用到书法点画的变化上，使笔在绢、绞、纸上的运动过程中产生顿挫、仰侧、奇崛、突变，使个性的张扬发挥到极致。尤其是充满着激情的用笔，如同少林武僧，有屈铁之力，挥棒生风。\n一个是前无古人的字法造势。王铎亦受时风影响，但他站在传统基础之上，破除旧有的模式，创建出一种崭新的恢弘博大的图式，充满艺术的震撼力。王铎书法的一个鲜明特点便是造势。《王铎赠张抱一行书卷》中，通篇显现出变幻莫测的感觉，字势左右叵诡，笔致老辣，章法宕逸。唐张旭狂草《古诗四帖》，如龙蛇之行，富于变幻，王铎在这一点上进一步追求草书中险绝、突变、膨胀与内敛之势，识字者，可领略触笔、行笔、运笔中的运动轨迹。\n第三是墨象万千，酣畅淋漓。中国画中有墨分五彩之说，利用墨之浓、淡、干、湿可使画面产生出无穷的变化，显现出生机勃勃的趣味。王铎从中国画中悟出用墨之道，并大胆地运用到书法创作中，从而增强了作品的视觉效果，把涨墨之法发挥到极致。《王铎赠张抱一行书卷》中，其作品的冲击力与用墨是分不开的，他书法点画的流动感也与用墨紧密相关。历史上在王铎以前的草书大家无一人用“涨墨”法，此法实乃王铎开创也，这种不同位置的参差对比，使作品在整体视觉效果上别具一格，特点鲜明。\n最后是独特笔法。王铎笔法早年受二王影响，笔势较为平和，行笔温润，他中年学米后，笔势、笔法发生了较为明显的变化。后终于成中国书法技法集大成式的开拓者。在《王铎草书赠张抱一诗卷》中，多处凸显其集大成的大家手笔，可谓将壮美之力表现到极致。在中国书法发展的这条主线上，王铎既崇尚对传统吸收，又善标新立异达到裂变之意。\n王铎为书近五十年的探索，终自成家法，成为“有明书法推第一”（吴昌硕诗句）、“于明季书坛可谓中兴之主”（沙孟海《近三百年的书学》）。他的书法对后世影响极大。清代早期的傅山受王铎书风影响之后，创博大流变之体，标立书坛。至近现代受王铎书风影响最深，写大草的书家，如林散之、沙孟海、沈鹏等书法家，都对王铎书法有深入的研究和汲取过优秀的养分。在日本等，他更是影响东瀛书坛多年。日本人对王铎的书法极其欣赏，还因此衍发成一派别，称为“明清调”。",
    "content": [
      "频入长安过九衢，谁知幽梦在髭须。",
      "只今人路何从说，渐审岩居不可无。",
      "屈指箸筹赊日月，伤心戎旅满江湖。",
      "此生休外韬真处，锦瑟琪华待醍醐。"
    ],
    "intro": "这首诗是王铎《赠张抱一草书诗卷》的第四首。\n该作品为作者友情酬答之作，据其自署落款，创作时间应在1642年（明崇祯十五年），则是王铎草书长卷中现所能见到较早的一件作品。\n《王铎草书赠张抱一诗卷》原品现藏日本东京国立博物馆，完好。该作品的内容，为王铎自作的赠友人张抱一的五首七律诗，并诗题、卷末落款，整幅法帖一共三百三十六个汉字，七十五行。\n作为“有明书法推第一”的王铎，被启功称为“五百年来第一人”，日本书坛也有\"后王（王铎）胜前王（王羲之）\"之说。在这幅王铎赠张抱一草书诗卷中，其跌宕雄逸，行笔能纵能敛，结体欹正莫测，点画错综复杂，线条枯实互应等特点显示无遗。"
  },
  {
    "id": "e647d10f2f01fc5aaa0141f85584e454",
    "title": "汴京南楼",
    "authorName": "王铎",
    "authorId": "e647d10f2f01fc5ad72fbbcc207f8801",
    "dynasty": "明",
    "appreciation": "王铎书法的书法，到了《赠张抱一草书诗卷》时，已经摆脱了模仿的痕迹，有了主体性较强的跌宕雄逸的意态。《赠张抱一草书诗卷》亦是王铎草书长卷现可见较早的一件。《王铎草书赠张抱一诗卷》，在王铎书法的发展过程中具有十分重要的意义，从这件作品可领略王铎若干书法艺术特点。\n一个是强烈的节奏感使草书作品产生出运动力和冲击力。《王铎草书赠张抱一诗卷》中书法的点画线质表现其弹性产生运动力，运动的返急产生冲击力，在这一点上王铎成功地将力运用到书法点画的变化上，使笔在绢、绞、纸上的运动过程中产生顿挫、仰侧、奇崛、突变，使个性的张扬发挥到极致。尤其是充满着激情的用笔，如同少林武僧，有屈铁之力，挥棒生风。\n一个是前无古人的字法造势。王铎亦受时风影响，但他站在传统基础之上，破除旧有的模式，创建出一种崭新的恢弘博大的图式，充满艺术的震撼力。王铎书法的一个鲜明特点便是造势。《王铎赠张抱一行书卷》中，通篇显现出变幻莫测的感觉，字势左右叵诡，笔致老辣，章法宕逸。唐张旭狂草《古诗四帖》，如龙蛇之行，富于变幻，王铎在这一点上进一步追求草书中险绝、突变、膨胀与内敛之势，识字者，可领略触笔、行笔、运笔中的运动轨迹。\n第三是墨象万千，酣畅淋漓。中国画中有墨分五彩之说，利用墨之浓、淡、干、湿可使画面产生出无穷的变化，显现出生机勃勃的趣味。王铎从中国画中悟出用墨之道，并大胆地运用到书法创作中，从而增强了作品的视觉效果，把涨墨之法发挥到极致。《王铎赠张抱一行书卷》中，其作品的冲击力与用墨是分不开的，他书法点画的流动感也与用墨紧密相关。历史上在王铎以前的草书大家无一人用“涨墨”法，此法实乃王铎开创也，这种不同位置的参差对比，使作品在整体视觉效果上别具一格，特点鲜明。\n最后是独特笔法。王铎笔法早年受二王影响，笔势较为平和，行笔温润，他中年学米后，笔势、笔法发生了较为明显的变化。后终于成中国书法技法集大成式的开拓者。在《王铎草书赠张抱一诗卷》中，多处凸显其集大成的大家手笔，可谓将壮美之力表现到极致。在中国书法发展的这条主线上，王铎既崇尚对传统吸收，又善标新立异达到裂变之意。\n王铎为书近五十年的探索，终自成家法，成为“有明书法推第一”（吴昌硕诗句）、“于明季书坛可谓中兴之主”（沙孟海《近三百年的书学》）。他的书法对后世影响极大。清代早期的傅山受王铎书风影响之后，创博大流变之体，标立书坛。至近现代受王铎书风影响最深，写大草的书家，如林散之、沙孟海、沈鹏等书法家，都对王铎书法有深入的研究和汲取过优秀的养分。在日本等，他更是影响东瀛书坛多年。日本人对王铎的书法极其欣赏，还因此衍发成一派别，称为“明清调”。",
    "content": [
      "夷门萧瑟俯晴空，万事欷献向此中。",
      "梁苑池台新萑苇，宋家艮岳老苔丛。",
      "牧人壕外时驱犊，猎骑天边晚射鸿。",
      "旧月多情依汴水，滔滔东去更朦胧。"
    ],
    "intro": "这首诗是王铎《赠张抱一草书诗卷》的第五首。\n该作品为作者友情酬答之作，据其自署落款，创作时间应在1642年（明崇祯十五年），则是王铎草书长卷中现所能见到较早的一件作品。\n《王铎草书赠张抱一诗卷》原品现藏日本东京国立博物馆，完好。该作品的内容，为王铎自作的赠友人张抱一的五首七律诗，并诗题、卷末落款，整幅法帖一共三百三十六个汉字，七十五行。\n作为“有明书法推第一”的王铎，被启功称为“五百年来第一人”，日本书坛也有\"后王（王铎）胜前王（王羲之）\"之说。在这幅王铎赠张抱一草书诗卷中，其跌宕雄逸，行笔能纵能敛，结体欹正莫测，点画错综复杂，线条枯实互应等特点显示无遗。\n"
  },
  {
    "id": "e647d10f2f356bba424b0bcf718efd5d",
    "title": "客怀",
    "authorName": "徐津",
    "authorId": "e647d10f2f356bbad1457b72d1457b72",
    "dynasty": "明",
    "content": [
      "白云回首暗巫门，绿发苍苍碧眼昏。",
      "乱后情怀千日醉，故交文物几人存。",
      "秋深狡兔先成窟，日落归鸦尚识村。",
      "楼上风高笳鼓急，楚卿多有未招魂。"
    ]
  },
  {
    "id": "e647d10f2f356bba89da70183a8061f4",
    "title": "哀李江州",
    "authorName": "徐津",
    "authorId": "e647d10f2f356bbad1457b72d1457b72",
    "dynasty": "明",
    "content": [
      "强虏西来把汉旌，浔阳烽火照江明。",
      "朝廷重镇推虞诩，风雨孤臣失杲卿。",
      "战哭几家思旧尹，鬼兵长夜护空城。",
      "王师百万知何地，春草春波独怆情。"
    ]
  },
  {
    "id": "e647d10f2f49e8ae6f6b31bb20582e4d",
    "title": "东洲春浪高明",
    "authorName": "区怀素",
    "authorId": "e647d10f2f49e8aed1457b72d1457b72",
    "dynasty": "明",
    "content": [
      "春深云霭簇溪头，风动涟漪织锦流。",
      "色映桃花通竹院，光翻练影上兰舟。",
      "遥汀演漾鯈鱼乐，曲渚潆洄鹤观幽。",
      "可是雨霖沾溉足，遂成汪泽沛芳洲。"
    ]
  },
  {
    "id": "e647d10f2f6eaf4cc1b875a60cec2be1",
    "title": "芝云堂分韵得玉字",
    "authorName": "顾衡",
    "authorId": "e647d10f2f6eaf4cd1457b72d1457b72",
    "dynasty": "明",
    "content": [
      "今日新雨霁，山光净如沐。",
      "晚香浮水花，秋声在庭竹。",
      "高堂张绮席，谈笑皆雍穆。",
      "兴酣杂觥筹，诗成粲珠玉。",
      "清时多遗才，白驹在空谷。",
      "今者不为乐，逝者良不复。",
      "呜呜咽洞箫，袅袅度清曲。",
      "更待月明生，金尊照醽醁。"
    ]
  },
  {
    "id": "e647d10f2f72ce2ebf5fdca2d519c55e",
    "title": "题莫状元祠",
    "authorName": "蒙端",
    "authorId": "e647d10f2f72ce2ed1457b72d1457b72",
    "dynasty": "明",
    "content": [
      "莫道封川千仞山，状元风采有谁班。",
      "天边月桂年年在，不是神仙孰敢攀。"
    ]
  },
  {
    "id": "e647d10f2f7517ac70e45e59bec70b79",
    "title": "烟雨楼",
    "authorName": "陈缜",
    "authorId": "e647d10f2f7517acd1457b72d1457b72",
    "dynasty": "明",
    "content": [
      "岚光滴翠水漪澜，碧射危楼六月寒。",
      "晓色斜阳真可爱，争如烟雨倚阑干。"
    ]
  },
  {
    "id": "e647d10f2f842eaf902a3ab57bad14d6",
    "title": "书怀",
    "authorName": "朱权",
    "authorId": "e647d10f2f842eaf8d9a0adbe94f63f5",
    "dynasty": "明",
    "content": [
      "纷纷雨竹翠森森，点点风花落绿阴。",
      "贫恨苦吟穷寞寞，乱愁牵断梦沉沉。",
      "昏昏岭隔重重信，渺渺江如寸寸心。",
      "因有事情闲默默，我于疏拙老骎骎。"
    ],
    "intro": "诗人为了取得音韵哀婉缠绵，在每一句都用了叠字，为了避免由此而产生的重复与拖沓，他细心地把叠字安排在句中不同的位置。此诗不仅仅是叠字诗，而且也是回文诗。",
    "annotation": [
      "骎骎：意为马奔驰的样子，比喻时间即逝。"
    ]
  },
  {
    "id": "e647d10f2f842eafe8f9f4a27b990793",
    "title": "送天师",
    "authorName": "朱权",
    "authorId": "e647d10f2f842eaf8d9a0adbe94f63f5",
    "dynasty": "明",
    "content": [
      "霜落芝城柳影疏，殷勤送客出鄱湖。",
      "黄金甲锁雷霆印，红锦韬缠日月符。",
      "天上晓行骑只鹤，人间夜宿解双凫。",
      "匆匆归到神仙府，为问蟠桃熟也无。"
    ],
    "intro": "朱权在南昌与道士过从甚密，这首诗就写他送别张天师的事。诗的一、二句叙述霜落芝城，表达作者殷勤送别之意；次二句言天师印若雷霆、符比日月，称其道术之高：五、六句说他跨鹤而来，乘凫而去，赞其仙踪迅速；末二句写他匆匆回府，问讯仙桃，极言洞府之奇。全诗尽以仙家生活形容天师，对仗工稳，不乏想象。但思想内容并不算高。"
  },
  {
    "id": "e647d10f2f8511b22417a4bcf4654114",
    "title": "秦陇道中",
    "authorName": "马文升",
    "authorId": "e647d10f2f8511b2299fb21441a60377",
    "dynasty": "明",
    "content": [
      "问俗昔曾过陇山，西征今复出秦关。",
      "雁声叫日迷寒渚，枫叶经霜带醉颜。",
      "世路羊肠千里曲，功名蜗角几人闲。",
      "林间鹦鹉能言语，笑我年来两鬓斑。"
    ]
  },
  {
    "id": "e647d10f2f9e3bf6503c6f89e09000de",
    "title": "题画",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "秋风白露荻花鲜，万顷波光接远天。",
      "怅望伊人何处是，孤舟荡漾夕阳边。"
    ]
  },
  {
    "id": "e647d10f2f9e3bf612ae1f8106c99103",
    "title": "武陵道中",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "小艇溪头杨柳深，高飞独鹤伴孤琴。",
      "落花流水桃源洞，知有秦人何处寻。"
    ]
  },
  {
    "id": "e647d10f2f9e3bf6cb5eb45d0f57d4f8",
    "title": "舟泊断藤峡",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "风色萧萧月影残，长湍深夜听潺湲。",
      "青山列戟无人处，笑有孤舟一枕寒。"
    ]
  },
  {
    "id": "e647d10f2f9e3bf642fee1602d29b8d4",
    "title": "闻鹧鸪",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "落霞片片夕阳天，寂寂孤城草树连。",
      "倦客未归秋又尽，鹧鸪啼破隔江烟。"
    ]
  },
  {
    "id": "e647d10f2f9e3bf625c8066b7ba787bd",
    "title": "三月三日刘肯斋以诗约登金山游赏次韵答之",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "翠拥山亭漠漠烟，晓联飞盖共翩然。",
      "可堪烽火年年是，酒户河桥减昔年。"
    ]
  },
  {
    "id": "e647d10f2f9e3bf651753a9a74003950",
    "title": "忆昔",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "忆昔金堤十里长，榕阴倒影欲分江。",
      "如今破后无人筑，野草荒沙弄夕阳。"
    ]
  },
  {
    "id": "e647d10f2f9e3bf6d578eea3ad9a4fa0",
    "title": "秋日效古有所思",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "晓妆谁与画双蛾，湘浦秋风雁影过。",
      "江上不传芳信到，可堪明月夜来多。"
    ]
  },
  {
    "id": "e647d10f2f9e3bf68d7f03f3ed3fc7a1",
    "title": "爱民碑",
    "authorName": "毛绍龄",
    "authorId": "e647d10f2f9e3bf6d1457b72d1457b72",
    "dynasty": "明",
    "content": [
      "车马经过何处频，丰碑片片驿边新。",
      "贫民但卖山头石，不是襄阳堕泪人。"
    ]
  },
  {
    "id": "e647d10f2faaf7025204a1845ba79f84",
    "title": "先子所作高陵篇藏诸家塾二十馀年一旦触目不能无感焉敬赋古诗一篇以缀其后洪武二十四年岁在癸未彭祖拜首书",
    "authorName": "卢彭祖",
    "authorId": "e647d10f2faaf702d1457b72d1457b72",
    "dynasty": "明",
    "content": [
      "高光宇宙烟尘昏，纲维坠地谁复论。",
      "阿瞒据国挟天子，窥窃神器如盘餐。",
      "那知英雄不容尔，四海义旗相继起。",
      "孙门兄弟真男儿，不比刘家豚犬耳。",
      "况有周郎多智谋，赤壁之功孰与俦。",
      "欲据襄阳以蹴操，可怜修短空悠悠。",
      "坚也多才惜早世，成就奇勋在子弟。",
      "赤乌返葬盘蛇门，三冢累累总相继。",
      "至今烟草青茫茫，父老相过犹陨涕。",
      "樵童牧竖不名闻，相传呼作孙家墩。",
      "或随风雨发光怪，千秋未泯英灵魂。",
      "我今抚卷悲先子，搜幽猎奇应至此。",
      "重为高陵考岁年，再发辉光今日始。"
    ]
  },
  {
    "id": "e647d10f2fb885c0759d76b95216c6c5",
    "title": "塞上感怀",
    "authorName": "王清",
    "authorId": "e647d10f2fb885c0d1457b722dffbc47",
    "dynasty": "明",
    "content": [
      "西风关外雪初晴，怀古思乡百感生。",
      "玉帐枕戈人万里，铁衣传箭夜三更。",
      "梦回绝域乌桓地，战罢空山敕勒营。",
      "烽火微茫天去远，月中鸿雁送秋声。"
    ]
  },
  {
    "id": "e647d10f2fc4641d946d0d47e5006c2b",
    "title": "秦王卷衣",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "秦宫春雾香，秦苑乱春芳。",
      "秦王宠侍妾，亲自卷衣裳。",
      "花蹙黄金缕，风生绮绣香。",
      "试看垂两袖，一舞答君王。"
    ]
  },
  {
    "id": "e647d10f2fc4641dde907b890af11585",
    "title": "从军曲",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "逐虏燕支塞，屯兵木叶山。",
      "秋风生马足，明月在刀环。",
      "小豹随身后，飞鸿落掌间。",
      "封侯取金印，生入玉门关。"
    ]
  },
  {
    "id": "e647d10f2fc4641d1135796b2d2a6855",
    "title": "折杨柳",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "垂柳挂江头，朝朝上绮楼。",
      "折来无远使，游子在边州。",
      "雨送参差泪，花飞历乱愁。",
      "蛾眉空怅望，翠叶易逢秋。"
    ]
  },
  {
    "id": "e647d10f2fc4641d3b3d4ee16f8d5f45",
    "title": "陆郡伯谈永平作卢龙曲赠之",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "自古卢龙郡，闻君说永平。",
      "风高孤竹国，雪暗五花城。",
      "女直秋输马，将军夜发营。",
      "地偏桃李后，四月始闻莺。"
    ]
  },
  {
    "id": "e647d10f2fc4641d4d6ffd3c991d08db",
    "title": "癸未八月一日至山居",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "别业谐新迹，林庐返故情。",
      "竹添秋径密，花先早窗明。",
      "地远千家市，山啼八月莺。",
      "寻源从稚子，石涧绕门清。"
    ]
  },
  {
    "id": "e647d10f2fc4641d4e2e766d7d2cafb2",
    "title": "龙母祠",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "石濑浅浅山木苍，五湖祠庙接潇湘。",
      "灵衣珠佩无消息，桂栋兰橑有夕阳。",
      "白酒土人来祷旱，绛帏玉女对焚香。",
      "季春岁岁龙归异，千古风云近草堂。"
    ]
  },
  {
    "id": "e647d10f2fc4641d97766260d80e4058",
    "title": "暮秋游眺",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "千里秋风双眺目，孤怀落日共悠然。",
      "村居缭绕寒原外，人鸟纵横夕径前。",
      "山寺紫烟盘曲磴，石梁黄叶拥流泉。",
      "比因病肺时行药，物色幽鲜一可怜。"
    ]
  },
  {
    "id": "e647d10f2fc4641d990c05f214e99dff",
    "title": "金陵",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "金陵王气斗牛间，西下岷江锁北关。",
      "真主旌旗来泗上，孝陵弓剑甗钟山。",
      "乌龙水落芙蓉冷，翠柳楼空夜月间。",
      "迟暮未消游侠意，秋风匹马鬓丝斑。"
    ]
  },
  {
    "id": "e647d10f2fc4641d5da916db59439768",
    "title": "邗沟",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "隋皇昔日锦帆游，吴楚分疆是此沟。",
      "两岸烟花迷贾客，万家杨柳挂新秋。",
      "北瞻燕阙三千里，西望金陵十四楼。",
      "淮海岷江都会地，繁华雄盛古扬州。"
    ]
  },
  {
    "id": "e647d10f2fc4641df0acf839f0afe5b8",
    "title": "征南二首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "总戎云鸟肃风翔，司马兵符出未央。",
      "春去旌旄临海甸，雪消兵马向蛮方。",
      "汉家漠漠尧封远，天子瞳瞳舜日光。",
      "不道野人忧战伐，月明江汉鬓苍苍。"
    ]
  },
  {
    "id": "e647d10f2fc4641df0acf839d368a2b6",
    "title": "征南二首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "安南易姓旧相仍，封锡还应到海滨。",
      "万里版图曾郡邑，殊方小丑亦君臣。",
      "炎风毒雾烦诸将，翠羽明珠入紫宸。",
      "想见乞降矜面缚，天威此日转阳春。"
    ]
  },
  {
    "id": "e647d10f2fc4641d2bb4b412f7135c4b",
    "title": "听歌",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "能使新声入旧词，秋风江上夕阳时。",
      "晓来定有花含泪，莫向尊前唱柳枝。"
    ]
  },
  {
    "id": "e647d10f2fc4641d57138d81d231756f",
    "title": "重题华山图自嘲",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "览画俄惊十四年，墨痕山色故依然。",
      "醉乡蓬岛知何处，酒量诗怀只似前。"
    ]
  },
  {
    "id": "e647d10f2fc4641dc2581679f16ce7f5",
    "title": "送客归卢氏",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "吴门飞雪正纷纷，酒暖红楼此送君。",
      "归时射雁如相忆，熊耳山高隔暮云。"
    ]
  },
  {
    "id": "e647d10f2fc4641d9eb03155033b2cf0",
    "title": "山中寄张子言",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "独坐空山思五陵，丁香花发又逢春。",
      "灯前欲共平生话，月落松窗梦故人。"
    ]
  },
  {
    "id": "e647d10f2fc4641d7379a1a4c8be143c",
    "title": "桃花图",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "竹林深处有桃花，一半临风一半遮。",
      "尚忆春来三日醉，晓烟疏雨卧山家。"
    ]
  },
  {
    "id": "e647d10f2fc4641d214dac56fb5df7b7",
    "title": "悼乐工刘淮",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "曾随正德年中驾，亲见昭阳殿里花。",
      "燕赵悲歌何处觅，旅魂飘泊楚天涯。"
    ]
  },
  {
    "id": "e647d10f2fc4641d2ec7a7463cd7d97d",
    "title": "春尽",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "山间石径少年行，飞尽桃花津水平。",
      "只有草庵春不去，短垣修竹自流莺。"
    ]
  },
  {
    "id": "e647d10f2fc4641d6a20e5f42c89b58d",
    "title": "秋夜",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "春日青山看碧桃，秋风落叶又江皋。",
      "无端忽作封侯梦，却是床头挂宝刀。"
    ]
  },
  {
    "id": "e647d10f2fc4641d2287851d27e1b045",
    "title": "画",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "过雨溪山秋色新，携琴还有竹林人。",
      "僧房细绕岩前路，红叶随风打角巾。"
    ]
  },
  {
    "id": "e647d10f2fc4641d0e134da9a9fcdffb",
    "title": "壬子元日",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "北庭多芳草，秀色连深谷。",
      "岁新景亦新，原野散晴淑。",
      "林日出东岩，萋萋照幽绿。",
      "节候感春禽，鸣声在乔木。",
      "田父占五行，忧旱验鸡卜。",
      "去秋繁备边，诛求罄井屋。",
      "戎马生于郊，豪士多约束。",
      "圣主身宵旰，晏然矢归箙。",
      "征兵四百万，讵乏九年蓄。",
      "迩闻俘虏酋，诡遇恐非福。",
      "野老事石田，拙耕在守腹。",
      "师贞丈人吉，无咎慎苋陆。"
    ]
  },
  {
    "id": "e647d10f2fc4641df53f05faae5b2c8d",
    "title": "出万年寺逾岭下涧观仙人赶石道中奇胜遂至浦口",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "栉发下层峦，回望孤云巘。",
      "岭际熠东光，云中树莫辨。",
      "清旦闻哀猿，涧谷知深浅。",
      "溪壑多悲风，飒飒林叶卷。",
      "纷纷劳应接，行行得奇选。",
      "百降复千升，既出还似返。",
      "始谓尽崎嵚，旋更得平衍。",
      "凄凄树含霜，灿灿花云罥。",
      "孤怀欲谁语，世虑忽已遣。",
      "逶迤石成群，奔驰若可转。",
      "洑流深叵测，山径益迂缅。",
      "虽令素心洽，忍见仆夫喘。",
      "浦口下归舟，川途日晼晚。"
    ]
  },
  {
    "id": "e647d10f2fc4641d93b92fd6d0903ba8",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "涂山会诸侯，万国呈玉帛。河精授图谶，开导由积石。",
      "洪水势方割，底定于震泽。神功敷宇宙，厥民得稼穑。",
      "恭惟我太祖，天授神圣德。神文迈三五，圣武靖南北。",
      "唐宋岂无君，中原受胡厄。礼乐今再新，臣黎返故宅。",
      "誓雪百王耻，乾坤重开辟。黄帝殄蚩尤，周武诛纣逆。",
      "二帝不足言，千古功无极。征文并《禹谟》，亿万膺天历。"
    ]
  },
  {
    "id": "e647d10f2fc4641d93b92fd6d743c1e3",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "郊外春风寒，寒梅花正吐。",
      "寻花绕树行，南枝渐三五。",
      "茅斋寂无事，酒力微消午。",
      "石径稀往来，樵夫及渔父。",
      "依依班荆坐，款款桑麻语。",
      "归鸿起荒陂，黄云映农扈。",
      "仿佛村树中，布谷声催妇。",
      "新年拟丰稔，处处鸣社鼓。",
      "徘徊不能去，暮色延平楚。"
    ]
  },
  {
    "id": "e647d10f2fc4641d93b92fd6c22111c1",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "西北有佳人，被服云霓裳。",
      "高楼切紫微，辅卫开两厢。",
      "天厨挟女史，华盖荫文昌。",
      "吾欲往从之，内屏天路长。",
      "穷栖在山泽，左右艺兰芳。",
      "玄泉醉我心，崇桂荫我堂。",
      "南林狎鸾灊，北䃹采圭璋。",
      "富贵来何迟，年鬓生秋霜。"
    ]
  },
  {
    "id": "e647d10f2fc4641d93b92fd663d75156",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "楚歌发中堂，非为取乐方。",
      "鲁酒湛金罍，殷忧不可忘。",
      "志士苦日短，愚夫矜夜长。",
      "明灯灼绮罗，广席列芬芳。",
      "弹弦奏清曲，携手醉徜徉。",
      "但惜嬿婉情，年鬓生秋霜。",
      "不见蟪蛄暮，叹此蜉蝣裳。"
    ]
  },
  {
    "id": "e647d10f2fc4641d93b92fd62f049957",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "我昔游燕冀，道逢边戍子。",
      "问子何方来，言从北海涘。",
      "阴山雪迷人，冰澌生马尾。",
      "虏骑纵复横，夹阵石与矢。",
      "主师多谋猷，帐下尽猛士。",
      "封侯在偶然，转战何当已。",
      "军中多约束，浩荡返乡里。"
    ]
  },
  {
    "id": "e647d10f2fc4641d93b92fd6befcd342",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "青山具区中，谓是角里村。",
      "汉代四老人，避秦卧松云。",
      "白石砥如席，道边起高坟。",
      "不见采芝客，千载留清芬。",
      "出能安汉嗣，归复栖石门。",
      "奇功不受赏，拂衣返吾真。",
      "我来访幽兰，清风绕林根。",
      "山中耕植流，安知非子孙。"
    ]
  },
  {
    "id": "e647d10f2fc4641d93b92fd633ba4e73",
    "title": "咏怀七首",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "平生好云山，图绘乃游艺。",
      "笔吐造化心，状此云峦势。",
      "变幻侔神功，顷刻呈地志。",
      "烟霞出膏肓，肺腑流苍翠。",
      "虚无起遥岑，杳冥藏远树。",
      "溪桥过山村，迥隔人间世。",
      "往来尽渔樵，荒涂少轮驷。",
      "茅舍多清风，仙者时游戏。",
      "万户与千金，此乐诚不翅。",
      "忧怀若冰释，不知老将至。",
      "因思伏牺画，当令鬼神忌。"
    ]
  },
  {
    "id": "e647d10f2fc4641dae7ada626e7af0c8",
    "title": "武陵精舍六首湖南春雨",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "紫燕衔青泥，湖南事东作。",
      "一犁衡岳雨，细逐桃花落。",
      "妇子饷田归，平皋烟漠漠。"
    ]
  },
  {
    "id": "e647d10f2fc4641dae7ada6259d5822a",
    "title": "武陵精舍六首湖南春雨",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "白石何累累，流水亦复急。",
      "茅茨对夕晖，敝笋待鲜食。",
      "晒翅满渔梁，鸬鹚与鸂鶒。"
    ]
  },
  {
    "id": "e647d10f2fc4641dae7ada6297f3a0a0",
    "title": "武陵精舍六首湖南春雨",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "雨过落花深，春眠懒无事。",
      "起望西山云，不见山中寺。",
      "日高忽闻钟，惊散云峰翠。"
    ]
  },
  {
    "id": "e647d10f2fc4641dae7ada62c7192087",
    "title": "武陵精舍六首湖南春雨",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "可怜武陵溪，本自仙源水。",
      "渔舟昔因缘，未尽岩壑美。",
      "石门今已迷，月照千峰里。"
    ]
  },
  {
    "id": "e647d10f2fc4641dae7ada62973a64cd",
    "title": "武陵精舍六首湖南春雨",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "鸥飞江上雪，雪覆江边竹。",
      "扁舟不可渡，远望迷川陆。",
      "渔父暮归来，蓑衣满珠玉。"
    ]
  },
  {
    "id": "e647d10f2fc4641dae7ada62deeb97da",
    "title": "武陵精舍六首湖南春雨",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "乌归山日落，石壁开返照。",
      "馀霞赤城标，复映临海峤。",
      "披襟坐春台，幽怀发孤啸。"
    ]
  },
  {
    "id": "e647d10f2fc4641df76334d1071aeed3",
    "title": "舞剑行",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "君不见山人平生一宝剑，匣中提出三尺练。寒光射目雪不如，草堂白昼惊飞电。",
      "吾祖随天逐胡虏，屯军黑松阵云苦。成功策勋仗此物，七十二漠何英武。",
      "十圣承平久不用，四海风尘犹澒洞。静听常因风雨鸣，深藏恐逐蛟龙动。",
      "枯鱼之宴无乐方，为君起舞当斜阳。左右回旋还自翼，变击为刺随低昂。",
      "黄子翩翩出介胄，吾忝忠武为其后。二家文武世不替，况与吾家各亲厚。",
      "舞罢悲歌蓟门曲，蓟门柔桑眼中绿。呜呼！丈夫四十未封侯，何事日日衔杯剑应哭。"
    ]
  },
  {
    "id": "e647d10f2fc4641d3a8083af39f9f3db",
    "title": "新笋歌",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "满林黄鸟不胜啼，林下新笋与人齐。",
      "春风闭门走山兔，白昼露滴惊竹鸡。",
      "雨中三日春已过，又近石床添几个。",
      "竞将头角向青云，不管阶前绿苔破。"
    ]
  },
  {
    "id": "e647d10f2fc4641d2a84fb3ff3f98fbb",
    "title": "赠程自邑",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "天都山人与我别，遥指荆襄鼓兰楫。",
      "访古直上黄花川，思归懒出明月峡。",
      "吴苑逢君碧草春，竹林高卧少情亲。",
      "平生唯有三杯酒，十载重看万里人。"
    ]
  },
  {
    "id": "e647d10f2fc4641dc5fd52261e6585bb",
    "title": "落日",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "读书竟日衡门中，起眺落日西南峰。",
      "鸟趋返照向东岭，雁急暮寒鸣北风。",
      "修竹浮浮结暝翠，疏花瑟瑟馀小红。",
      "秋山钟磬清耳目，石林隐约青莲宫。"
    ]
  },
  {
    "id": "e647d10f2fc4641d503c6f89f005080f",
    "title": "题画",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "暮色起郊墟，牛羊识归路。",
      "牧童无枕簟，但铺明月卧。"
    ]
  },
  {
    "id": "e647d10f2fc4641d6bc73258ca85f309",
    "title": "东飞伯劳歌",
    "authorName": "岳岱",
    "authorId": "e647d10f2fc4641dd1457b72d1457b72",
    "dynasty": "明",
    "content": [
      "东飞伯劳西飞燕，玉关巫峡难相见。春时寄书人不归，秋风一夕绕罗帷。",
      "鸣弦写怨感孤凰，含愁下机怀七襄。熠耀宵行穿落叶，琐窗桀桀流斜月。",
      "凤楼螭水声未终，日照深闺衣泪红。"
    ]
  },
  {
    "id": "e647d10f2fc89d9848d7f835881c2784",
    "title": "置堠岩",
    "authorName": "邓翘",
    "authorId": "e647d10f2fc89d98d1457b72d1457b72",
    "dynasty": "明",
    "content": [
      "泠泠岩上水，滴滴出云根。",
      "境野烟霞寂，林深鸟雀喧。",
      "幽龛留藓迹，怪石长苔痕。",
      "归路逢樵叟，蒙蒙夕照昏。"
    ]
  },
  {
    "id": "e647d10f2ff9b3dfa86034aef1824c7c",
    "title": "过偏桥",
    "authorName": "黄德水",
    "authorId": "e647d10f2ff9b3dfd1457b72d1457b72",
    "dynasty": "明",
    "content": [
      "雨夕复风晨，长途任此身。",
      "前行去已远，孤客藐何亲。",
      "山险天藏路，溪寒马啸人。",
      "旅怀欲有诉，纡轸不堪陈。"
    ]
  },
  {
    "id": "e647d10f2ff9b3df678f223f570ae3d2",
    "title": "疑冢",
    "authorName": "黄德水",
    "authorId": "e647d10f2ff9b3dfd1457b72d1457b72",
    "dynasty": "明",
    "content": [
      "英雄事去藐难征，疑冢累累半已崩。",
      "试问当时铜雀妓，定将若个当西陵？"
    ]
  },
  {
    "id": "e647d10f2ff9b3df8c63fb42867f1f82",
    "title": "卖花篇",
    "authorName": "黄德水",
    "authorId": "e647d10f2ff9b3dfd1457b72d1457b72",
    "dynasty": "明",
    "content": [
      "日南气候天下奇，四序皆如三月时。《豳风》谩赋为裘什，越俗空传《采葛》诗。",
      "泉甘土沃山川美，长日花开灿于绮。不论秋去有兰荪，宁独春来盛桃李。",
      "初景曈昽万户开，冘童骆驿卖花来。一筐新蕊朝才摘，数种奇葩岁自栽。",
      "曲房小阁开妆箧，紫贝青蚨走轻屟。若个帘前非堕英，谁家门外无残叶。",
      "参珠间玉斗光辉，踏青拾翠弄芳菲。花房剩有瑶台露，滴尽侬家金缕衣。"
    ]
  },
  {
    "id": "e647d10f2ff9b3dfeee3153e8cab3dd3",
    "title": "四十八渡",
    "authorName": "黄德水",
    "authorId": "e647d10f2ff9b3dfd1457b72d1457b72",
    "dynasty": "明",
    "content": [
      "武溪多野涉，一日四十八。",
      "入水人胫寒，登崖马蹄滑。"
    ]
  },
  {
    "id": "e647d10f2ffebe5555095d0ed7615175",
    "title": "项羽墓",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "四方争逐鹿，三户可亡秦。",
      "何事新安卒，同成马足尘。",
      "捐金行反间，撞斗失谋臣。",
      "今日留抔土，应惭负剑人。"
    ]
  },
  {
    "id": "e647d10f2ffebe55fe635306181e2087",
    "title": "古意",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "贱妾长留此，良人久戍燕。",
      "无由秣陵泪，一洒蓟门烟。",
      "野日明官道，寒云暗晚天。",
      "相看秋欲暮，又是别经年。"
    ]
  },
  {
    "id": "e647d10f2ffebe555a5c85b1cc07e97a",
    "title": "赠李芦溪",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "君罢齐东幕，来寻塞上山。",
      "春风新早帽，夜雨旧柴关。",
      "心事琴樽外，生涯杖履间。",
      "赋归归即好，休叹鬓毛斑。"
    ]
  },
  {
    "id": "e647d10f2ffebe556914c7b37d5c63f6",
    "title": "韩信庙",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "背水仍留阵，良弓早见收。",
      "无心来附耳，有面竟封侯。",
      "落日荒祠道，西风涧水秋。",
      "君臣终始义，为尔泪长流。"
    ]
  },
  {
    "id": "e647d10f2ffebe55c36cbc0a602ab946",
    "title": "杨六郎庙",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "尚有杨郎庙，其如宋祚何。",
      "伤心空战伐，极目且山河。",
      "云鸟人能说，腥膻恨不磨。",
      "除凶昭代烈，应慰九原多。"
    ]
  },
  {
    "id": "e647d10f2ffebe55aaa24cae4ddcfe9d",
    "title": "寄倒马关崔将军",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "苦忆当关将，频年树汉旌。",
      "风生三岔口，雪满六郎城。",
      "李牧仍酣战，冯唐未著名。",
      "随云望倒马，空有故人情。"
    ]
  },
  {
    "id": "e647d10f2ffebe553462ad6d8cf24cc8",
    "title": "简刘沙溪",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "结发曾燕邸，强颜复楚冠。",
      "风波饶水陆，雨雪备炎寒。",
      "舌为多言刺，腰从屡折宽。",
      "万行艰苦泪，惟向故人弹。"
    ]
  },
  {
    "id": "e647d10f2ffebe55b64a72e9d971ed7f",
    "title": "过汪中山舍人园亭二首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "薇省辞官日，瓜田养晦时。",
      "好奇恒拜石，习草故临池。",
      "娇鸟歌春燕，名花放蜀葵。",
      "况逢风日丽，不禁出游迟。"
    ]
  },
  {
    "id": "e647d10f2ffebe55b64a72e98362878f",
    "title": "过汪中山舍人园亭二首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "碧嶂青霄外，文渠锦席前。",
      "洞穿岩下邃，亭插沼中圆。",
      "琴韵朝醒酒，棋声午破眠。",
      "因君忘去住，不问北征年。"
    ]
  },
  {
    "id": "e647d10f2ffebe559f26fed1b39434bf",
    "title": "秋兴八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "万里长风落树柯，乾坤今日未投戈。",
      "空闻海国标铜柱，转见河湟起白波。",
      "是处清霜埋战骨，几人明月听渔歌。",
      "天涯憔悴三湘客，独抱遗骚怨薜萝。"
    ]
  },
  {
    "id": "e647d10f2ffebe559f26fed15690ac13",
    "title": "秋兴八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "铜龙春辟晓光寒，金水桥横白玉栏。",
      "见说汉皇求大药，故邀王母到长安。",
      "黄金夜献文成灶，青鸟朝翔太乙坛。",
      "不是岁星陪帝辇，蟠根谁奉殿中欢。"
    ]
  },
  {
    "id": "e647d10f2ffebe559f26fed1fd394d6e",
    "title": "秋兴八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "蓟门千里接云中，虏骑清宵警报同。",
      "合阵几窥青海月，鸣鞭争下黑山风。",
      "残冬战士衣仍薄，荒岁孤城廪欲空。",
      "南国十年输挽尽，防秋诸将慢论功。"
    ]
  },
  {
    "id": "e647d10f2ffebe559f26fed16a78df2d",
    "title": "秋兴八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "十万鸣弦报吉囊，野心狼子是花当。",
      "连姻故自轻中国，分道频看入汉疆。",
      "推毂丈人空肉食，操戈遗孽尚萧墙。",
      "不应千羽修文日，岁岁三关有战场。"
    ]
  },
  {
    "id": "e647d10f2ffebe559f26fed1eaba89d6",
    "title": "秋兴八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "王喜城边古废丘，金波泉涌夹城流。",
      "时危异姓能安汉，事去诸刘独拜侯。",
      "鼙鼓几遭豺虎急，山川曾入犬羊羞。",
      "石郎可是无长虑，直割燕云十六州。"
    ]
  },
  {
    "id": "e647d10f2ffebe559f26fed16d0fc8da",
    "title": "秋兴八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "威名万里马将军，白首丹心天下闻。",
      "辽水旌旗余杀气，泰山松柏已高坟。",
      "条侯自靖军中变，窦宪曾铭塞外勋。",
      "独倚凌烟思将略，暮天征雁下寒云。"
    ]
  },
  {
    "id": "e647d10f2ffebe55a2a8c3b9c68f3e2f",
    "title": "紫荆关",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "汉家锁钥惟玄塞，隘地旌旗见紫荆。",
      "斥堠直通沙碛外，戍楼高并朔云平。",
      "峰峦百转真无路，草木千盘尽作兵。",
      "谁识庙堂柔远意，戟门烟雨试春耕。"
    ]
  },
  {
    "id": "e647d10f2ffebe5572c5ba4516653d07",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "貔貅十万阵堂堂，自古安危系朔方。",
      "东下鼓鼙连碣石，西来亭障是河隍。",
      "分兵久戍劳充国，借箸前筹赖子房。",
      "闻道暂留诸部落，拔营今已遁遐荒。"
    ]
  },
  {
    "id": "e647d10f2ffebe5572c5ba45526efec8",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "大宁无路援开平，极北孤悬独石城。",
      "遥忆先皇亲跃马，长驱绝塞苦提兵。",
      "寒流汩汩交樵径，野戍荒荒列汉旌。",
      "千载土人谈往事，伯颜山下有英声。"
    ]
  },
  {
    "id": "e647d10f2ffebe5572c5ba459d4ea6e6",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "雷转桑乾白日昏，防秋边垒万星屯。",
      "先声几发金吾骑，力战犹传铁裹门。",
      "豪杰此时须甲胄，封疆何地不乾坤。",
      "似闻西镇分人我，蛇势常山请更论。"
    ]
  },
  {
    "id": "e647d10f2ffebe5572c5ba4531b11b4d",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "永宁山外黄花镇，隆庆州傍土木城。",
      "千里风烟开紫塞，万年根本是神京。",
      "分工幸筑沿边垒，深入宜防间道兵。",
      "见说虏酋窥伺久，花当谁识近年情。"
    ]
  },
  {
    "id": "e647d10f2ffebe5572c5ba45cb043936",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "飞狐倒马紫荆连，此去朝廷路一千。",
      "虎豹向来严锁钥，犬羊今日盛烽烟。",
      "时名受脤当关将，岁德临分破虏年。",
      "愿假精兵渡辽水，莫令疲病久戈鋋。"
    ]
  },
  {
    "id": "e647d10f2ffebe5572c5ba4537df2e37",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "新河洗马晚苍苍，风急城孤古膳房。",
      "分道往年频失利，筑垣今日见周防。",
      "转输几实饥人腹，锋镝新扶战士疮。",
      "乳哺庙谋应不后，坐看穷徼系苞桑。"
    ]
  },
  {
    "id": "e647d10f2ffebe5572c5ba45f67af04e",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "阳河西带镇宁流，顺圣川南是蔚州。",
      "比岁凶荒犹在眼，向来荼毒几曾收。",
      "灵关背出红沙岭，直峪斜通白草沟。",
      "封殖紫荆端在此，仓场刍粟可深筹。"
    ]
  },
  {
    "id": "e647d10f2ffebe5572c5ba45a59be6f3",
    "title": "上谷歌八首上楚中丞",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "戍楼霜重角声残，策马朝登十八盘。",
      "紫气正当天北极，彩云时见汉长安。",
      "誓将锁钥标铜柱，应有麒麟画铁冠。",
      "况是六飞巡幸地，至今溪谷尚鸣銮。"
    ]
  },
  {
    "id": "e647d10f2ffebe55d558df2c38a3ae1b",
    "title": "过曲阳谒岳庙",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "恒山结秀自吾乡，祠殿千秋起曲阳。",
      "飞石不传秦岁月，断碑曾勒汉文章。",
      "望连牟那三关近，势压滹沱九曲长。",
      "天子只今忧北伐，愿封玄塞作金汤。"
    ]
  },
  {
    "id": "e647d10f2ffebe558d4699ba3aa6e9f0",
    "title": "赠张西屏",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "月明熊耳照滹沱，千里思君可奈何。",
      "棋局拟从清梦著，诗篇遥向白云歌。",
      "时危身世风霜苦，日短江湖感慨多。",
      "莫道塞翁常失马，后车还许载渔蓑。"
    ]
  },
  {
    "id": "e647d10f2ffebe55f010f14e034d5dc2",
    "title": "易州道中怀古",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "春风匹马经行地，落日黄金亦故台。",
      "敢谓燕昭无伯略，谁怜易水见雄才。",
      "青云不动龙山合，绿树无声雁影回。",
      "千载天涯沦落客，敝袍孤剑有余哀。"
    ]
  },
  {
    "id": "e647d10f2ffebe5532e6169d56419427",
    "title": "春怀三首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "春深关塞尚屯兵，万里防胡拱汉京。",
      "不为翠华临远道，岂应金甲废深耕。",
      "转输坐见司徒急，经略亲看相国行。",
      "莫讶至尊忘北顾，显陵迁附圣人情。"
    ]
  },
  {
    "id": "e647d10f2ffebe5532e6169d09d0d280",
    "title": "春怀三首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "往岁关山亦丧师，犹能不失汉旌旗。",
      "可怜虎帐分符日，偏是沙场弃甲时。",
      "白草自长骠骑垒，黄云空压李陵碑。",
      "书生无计当戎右，一剑真思报主知。"
    ]
  },
  {
    "id": "e647d10f2ffebe5532e6169d6210db55",
    "title": "春怀三首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "闻道降胡说虏情，春来拟绝汉军营。",
      "洋河川北云常黯，碣石山头月自明。",
      "将士倔强时跋扈，朝廷赏罚在持衡。",
      "凭轩北望堪魂断，况是天门万里程。"
    ]
  },
  {
    "id": "e647d10f2ffebe55b0a6a452f83a3ebc",
    "title": "至日",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "天涯亦有穷愁日，病里翻多故国思。",
      "腊冻岭梅难索笑，春迟宫柳未舒眉。",
      "浮灰不送囊中赋，弱线还添鬓上丝。",
      "强自登楼望云物，四方忧隐尚边陲。"
    ]
  },
  {
    "id": "e647d10f2ffebe55e65a77ce90e569af",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "都护承恩出汉宫，行军使相陛辞同。",
      "九边雨露旌旗湿，万乘云烟警跸雄。",
      "蟒服尽颁中帑赐，虎头谁觅贺兰封。",
      "朝陵不是瑶池会，按辔真存细柳风。"
    ]
  },
  {
    "id": "e647d10f2ffebe55e65a77cef2e94ccc",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "正阳高辟照重瞳，武阵前驱驾六龙。",
      "旗影忽看天际外，銮声时在柳阴中。",
      "金根雷动宫车转，雉尾云屯帐殿崇。",
      "执锐愧无承义志，从桥实切大夫忠。"
    ]
  },
  {
    "id": "e647d10f2ffebe55e65a77ce0734a91c",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "传闻大驾渡滹沱，圣德当天水不波。",
      "曲逆晓烟迷朔岳，常山春雨见阳和。",
      "万家鸡犬荆门近，千里莺花辇路和。",
      "无奈腐儒忧伏枕，只缘卑湿楚中多。"
    ]
  },
  {
    "id": "e647d10f2ffebe55e65a77ce5fd31b72",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "天上黄河白昼来，春风龙舰锦帆开。",
      "龟鱼跃浪承颜色，箫鼓缘堤落杏梅。",
      "照影昔呈希世瑞，横流今见济川才。",
      "十年垂拱宽民力，却笑宣房起暮哀。"
    ]
  },
  {
    "id": "e647d10f2ffebe55e65a77cee2a3a8af",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "衮衣暮入飞龙殿，明祀朝歆纯德山。",
      "不为弓刀留汉水，岂应松柏惨愁颜。",
      "翠华映入飘仙洞，紫气浮空拥穆关。",
      "父老不须南望切，扫除霜露便应还。"
    ]
  },
  {
    "id": "e647d10f2ffebe55e65a77cec3d6e43d",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "宋昌夜佩汉军符，张武乘时亦丈夫。",
      "自是王门多将相，不关六合定须臾。",
      "租蠲云舍民逢岁，晏锡兰台酒既濡。",
      "圣主功高汉文帝，承天原不比中都。"
    ]
  },
  {
    "id": "e647d10f2ffebe55e65a77cede63b0d7",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "一骑飞尘入建章，文华诸老共焚香。",
      "开函宛见天颜喜，草奏先书圣嗣康。",
      "趋命追呼盈省闼，有时颠倒著衣裳。",
      "更闻慈庆祈冥福，晓夜垂堂虑更长。"
    ]
  },
  {
    "id": "e647d10f2ffebe55e65a77ce64677f9b",
    "title": "南巡八首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "绿鬓伤春画省郎，十年簪笏恋明光。",
      "长贫曼倩糟糠厌，多病相如药饵忙。",
      "忧国屡挥南望泪，思家空断北归肠。",
      "何时得奉公车问，应有封章锦瑟傍。"
    ]
  },
  {
    "id": "e647d10f2ffebe55a7e99aed4cf4031a",
    "title": "榆林驿",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "天上白榆树，千秋紫塞阴。",
      "隔林观猎骑，时有射雕心。"
    ]
  },
  {
    "id": "e647d10f2ffebe55af3cd0a12f4f7763",
    "title": "出塞曲",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "鸊鹈淬剑鹊调弓，猎罢阴山落日红。",
      "铁骑不嘶沙碛草，牙旗飞掣桔槔风。"
    ]
  },
  {
    "id": "e647d10f2ffebe554104d6ada257dd13",
    "title": "皇帝巡幸承天歌",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "二月銮声重楚巡，策勋犹及凤城春。",
      "周回南北六千里，信有人间八骏神。"
    ]
  },
  {
    "id": "e647d10f2ffebe55c3856a1bff0d068e",
    "title": "过邯郸县",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "秦兵百万气连云，屋瓦邯郸震欲焚。",
      "千载尚留城市在，土人争说信陵君。"
    ]
  },
  {
    "id": "e647d10f2ffebe55b26e08f9a37b0880",
    "title": "蔚州歌四首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "虏骑临城气益横，共言乘势犯神京。",
      "将军便可封秦塞，汉士能无请汉缨。"
    ]
  },
  {
    "id": "e647d10f2ffebe55b26e08f9b0df71f6",
    "title": "蔚州歌四首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "俺答黄毛不记名，犬羊无赖本轻生。",
      "见说胡儿能跃马，自夸得看蔚州城。"
    ]
  },
  {
    "id": "e647d10f2ffebe55b26e08f925fde7fa",
    "title": "蔚州歌四首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "南山陡绝石门峪，西岭斜通乱石滩。",
      "敢勇近闻堪一战，莫教容易近长安。"
    ]
  },
  {
    "id": "e647d10f2ffebe55b26e08f9c6a81e8c",
    "title": "蔚州歌四首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "井陉荒城日易曛，阜平山下剩黄云。",
      "羯奴饮马桑乾水，愁杀关南义勇军。"
    ]
  },
  {
    "id": "e647d10f2ffebe558e01b371dd579620",
    "title": "白杨口",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "白杨黑风俱暗天，葛峪美峪遥相连。",
      "一声残角送烽火，十万行营空暮烟。",
      "悲秋游子倚短剑，极目长空思著鞭。",
      "壮志未酬人欲老，寒林落雾心茫然。"
    ]
  },
  {
    "id": "e647d10f2ffebe5555040415a5a7b906",
    "title": "秋兴八首其五",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "万山环合蔚州城，紫塞连云朔气清。",
      "禾黍岁时供上谷，烽烟日夜接神京。",
      "九宫迤逦通军壁，高垒崔嵬列虏营。",
      "稍喜摧锋章节能，帅将俘获谢苍生。"
    ]
  },
  {
    "id": "e647d10f2ffebe555504041591e8c38e",
    "title": "秋兴八首其五",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "少小家居古北平，熟闻边事惯轻生。",
      "双旌夜渡桑乾水，一剑朝冲可汗营。",
      "排闼未陈忧世疏，弃繻空有愤时缨。",
      "沧江卧病今虚晚，鸿雁秋风旅梦惊。"
    ]
  },
  {
    "id": "e647d10f2ffebe553cfb8ae48ddc481c",
    "title": "鹁鸽峪",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "鹁鸽峪，鹁鸽飞。书生画地谈兵机，一身耻溃千重围。",
      "千重围，战不止，力渐竭兮鼓声死。胡儿马上羡大刀，南向揶揄齐啮指。"
    ]
  },
  {
    "id": "e647d10f2ffebe55a451c41104ce5c10",
    "title": "修边谣",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "去年修边君莫喜，血作边墙墙下水。",
      "今年修边君莫忧，石作边墙墙上头。",
      "边墙上头多冻雀，侵晓霜明星渐落。",
      "人生谁不念妻孥，畏此营门双画角。"
    ]
  },
  {
    "id": "e647d10f2ffebe5522bf96a8196d7b9a",
    "title": "云州谣",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "黄雾塞，云州川，止有独石无新边。无新边，虏伺便堪怜。",
      "小校能迎战，头二刀，臂双箭。西军来，若雷电，汉廷飞将何足羡。"
    ]
  },
  {
    "id": "e647d10f2ffebe558f83773551934a9d",
    "title": "赠谭青原侍御",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "铁冠棱棱斧在握，绣衣使者行燕朔。",
      "月冷居庸夜渡关，霜清碣石朝横角。",
      "闻道愁云暗朔天，黄沙白碛可人怜。",
      "鸡鸣山下多胡垒，牟那峰前亦汉川。",
      "尚想蒙尘悲已已，空怀击剑勒燕然。",
      "燕然可登石可勒，平生志在伊吾北。",
      "三败羞称曹沫功，一匡再见夷吾力。",
      "古称御史官之雄，震摇山岳在尔躬。",
      "埋轮张纲有奇气，抗疏李勉诚英风。",
      "慷慨况曾亲甲胄，抚循更是属疲癃。",
      "片言挟纩士尽起，目中久已无诸戎。",
      "所嗟恩宠未久及，皂囊白简催归急。",
      "衮职虽知藉补多，边民日望骢尘泣。"
    ]
  },
  {
    "id": "e647d10f2ffebe55368aa1fb0a3da63f",
    "title": "赠邹渐斋",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "白云没西日，我当东南征。",
      "念子在路途，执手久屏营。",
      "娟娟闺中女，宝瑟理新声。",
      "扬眉为谁妍，修辞荐精诚。",
      "覆水不再顾，放麑难自明。",
      "君其珍令德，努力须时平。"
    ]
  },
  {
    "id": "e647d10f2ffebe55a87f2867fb6cda5d",
    "title": "西城道中短歌",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "柳条当风战犹力，桃李无言混荆棘。桑乾东带断冰流，昨日荒城作寒食。",
      "君不见战士经年挂铁衣，一身重犯数重围。纥干山下营初散，牟那峰前檄更飞。",
      "年年烽火为生计，谁道沙场春事稀。"
    ]
  },
  {
    "id": "e647d10f2ffebe554e7cef4a55b34952",
    "title": "胡人牧羊图",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "边庭四日始知春，沙草初青柳复新。金镝未须窥汉月，毡帷时亦静胡尘。",
      "黄发小胡花插首，腰下宝刀光映肘。日斜驱羝入东林，草美泉香夸富有。",
      "君不见虞庭干羽两阶陈，白雉黄熊入贡频。圣王有道四夷守，沙场闲杀射雕人。"
    ]
  },
  {
    "id": "e647d10f2ffebe55dfeb6ceb204297fb",
    "title": "漂母庙二首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "鹿指秦庭四走，蛇横楚泽中分。",
      "何事老妪具眼，一瓢独饭将军。"
    ]
  },
  {
    "id": "e647d10f2ffebe55dfeb6ceb7c267622",
    "title": "漂母庙二首",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "负剑岂无国士，行吟何处长安。",
      "惆怅城阴古庙，风吹淮水弥漫。"
    ]
  },
  {
    "id": "e647d10f2ffebe5555a2e45bcec9dd1b",
    "title": "战城南",
    "authorName": "尹耕",
    "authorId": "e647d10f2ffebe552b3bf3eed1457b72",
    "dynasty": "明",
    "content": [
      "战城南，鼓声沸，胡阵如蛇前最锐。三冲五合令转严，仰面看天斜日坠。",
      "胡去不苦追，胡来不发矢。大开阵角卧中军，凯吹如雷四壁起。"
    ]
  },
  {
    "id": "e647d10f3010b2b787a5e2240481a762",
    "title": "中秋夜泊淮安",
    "authorName": "陈英弼",
    "authorId": "e647d10f3010b2b7d1457b72d1457b72",
    "dynasty": "明",
    "content": [
      "中秋良夜泊淮壖，露冷风清月满船。",
      "千古共传今夕好，一年争似此时圆。",
      "桂枝看冷蟾宫近，玉宇云消宝镜悬。",
      "好景独怜空自负，蓬窗攲枕且高眠。"
    ]
  },
  {
    "id": "e647d10f3010b2b7600c53627646f8ee",
    "title": "寄蚝冈彭先生",
    "authorName": "陈英弼",
    "authorId": "e647d10f3010b2b7d1457b72d1457b72",
    "dynasty": "明",
    "content": [
      "蚝冈冈畔草堂深，办亩方塘绕竹阴。",
      "座上清风生玉麈，涧边流水杂瑶琴。",
      "芳樽自得闲中乐，佳句尝从醉里吟。",
      "笑我宦游淹岁月，江湖赢得雪盈簪。"
    ]
  },
  {
    "id": "e647d10f3016e0130014632055a1e0ae",
    "title": "游灵山得生字",
    "authorName": "屠泰",
    "authorId": "e647d10f3016e013d1457b72d1457b72",
    "dynasty": "明",
    "content": [
      "灵山奕奕久知名，使节来游逢兴生。",
      "海月半檐天向曙，松风万壑雨初晴。",
      "神孚帝梦当年事，诗咏皇华此日情。",
      "啸傲不知归路晚，落花香趁马蹄轻。"
    ]
  },
  {
    "id": "e647d10f3021cd0836f17a3a8b0763be",
    "title": "游仙诗二首",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "蟠木倚沧溟，花开隐耀灵。",
      "高临四海碧，下视九州青。",
      "地远无风雨，天低动日星。",
      "不须乘鹤去，三岛亦浮萍。"
    ]
  },
  {
    "id": "e647d10f3021cd0836f17a3aa66beb93",
    "title": "游仙诗二首",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "幽径赤城颠，松萝九曲连。",
      "千林喧药杵，一嶂起茶烟。",
      "深窦源通海，层岩树隐天。",
      "携琴就猿鹤，同种玉峰田。"
    ]
  },
  {
    "id": "e647d10f3021cd0839098df04b4875ae",
    "title": "送下洋客",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "积木连樯杳，烟涛绝域均。",
      "星河插天秤，日月转波轮。",
      "地坼炎洲迥，山横昧谷邻。",
      "岩鸡半夜晓，海树隔年春。",
      "玳瑁沙笼蜃，珊瑚窟聚滨。",
      "风帆摇鲎媚，霜杼响鲛人。",
      "五色翻鲸浪，三花渡鹤津。",
      "乡心看斗近，旅梦怯潮频。",
      "灯远明南极，舟移按北辰。",
      "刀书藩俗古，行说上皇民。"
    ]
  },
  {
    "id": "e647d10f3021cd083d4cecdda02da6ae",
    "title": "艾而张",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "艾而张罗，鹰鹯罔过。但我欲致云间鸿，奈尔群雀啾啾何。",
      "鸿之飞，极天池。掩浮云，𥐊罔施。畴能顿天纲，恢地网，鸿飞冥冥逝将往。"
    ]
  },
  {
    "id": "e647d10f3021cd080eb31bddf62a429f",
    "title": "思悲翁",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "思悲翁，在彼西山，我心悹。谓我癙忧，孰可终？楸梧郁郁，松柏依依。",
      "翁归曷之？所莫知。凤鸟不至枭于飞，昕不旦出目无辉。",
      "已焉哉！陆行舟，水行车，复何归祸夫腾骧？雅人微我思也，悯先人云胡亡，哀我生遘二丧。",
      "呜呼！苍天曷有常？悲夫！"
    ]
  },
  {
    "id": "e647d10f3021cd0822b97af102547c47",
    "title": "野田黄雀行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "十亩之间雀啾啾，止蒿集莱鸣相酬。",
      "远川遥陌路孔修，原田茫茫禾黍稠。",
      "秋来古树风飕岩，夕阳惨淡沉西丘。",
      "群飞群下不相求，衔穗食谷安无忧。",
      "南有樛木在芳洲，雌雄迫暮共依投。",
      "咄哉兹禽多诡谋，性行佻巧谁与俦。",
      "穿屋作巢于高楼，食彼粢盛令人愁。",
      "非罗非丸致无由，草窃奸宄将何尤。",
      "吁嗟此鸟毋久留，愿汝化蛤湮东流。"
    ]
  },
  {
    "id": "e647d10f3021cd088248fb54c0c8e2d3",
    "title": "杂诗二首",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "凤凰游北极，金风袭郊扃。",
      "众秽俱零落，芳草亦不生。",
      "徘徊幽岩中，但见松枝青。",
      "托根未得所，叹息此孤英。"
    ]
  },
  {
    "id": "e647d10f3021cd088248fb54596ec3f3",
    "title": "杂诗二首",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "凤雏不能翔，鸿鹄自高举。",
      "遗身中林间，羞与众鸟侣。",
      "羽翼谅未成，不复思故宇。",
      "惜哉无知音，鸂鶒难与语。"
    ]
  },
  {
    "id": "e647d10f3021cd0842fe621f0a5d7976",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "日旰陟高山，山高鸟不飞。",
      "徒步愁力弱，策马畏险巇。",
      "猱狖随我行，豺豕怒我啼。",
      "轻身先俦侣，勇往多捷蹊。",
      "去去莫复留，被甲平东夷。"
    ]
  },
  {
    "id": "e647d10f3021cd0842fe621f7e5b17e7",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "山行穷深林，林深人迹稀。",
      "五里一荒村，十里无涧溪。",
      "路逢饥老翁，投杖向我啼。",
      "宣言盗贼暴，民庶久流离。",
      "我惜为徒卒，对之空伤悲。"
    ]
  },
  {
    "id": "e647d10f3021cd0842fe621f95b99db6",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "贼盗布山冈，往来森若麻。",
      "捐生寇我垒，咆哮肆爪牙。",
      "俦侣委壑死，将军窜水涯。",
      "匹身御劲敌，奋首挥镆铘。",
      "虽获猛盗归，援甲自悲嗟。"
    ]
  },
  {
    "id": "e647d10f3021cd0842fe621f62766f0a",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "建施徂瓯野，整阵严三军。",
      "开榛创戎垒，斩木守要津。",
      "贼来相格战，志已无东闽。",
      "可惜将校愚，退止间道滨。",
      "未战先土溃，坐使黎庶湮。"
    ]
  },
  {
    "id": "e647d10f3021cd0842fe621fbcb8451f",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "冒暑行山阿，日赫草木焦。",
      "溪兽苦炎热，独行向我号。",
      "南望建岭巅，嵬嵬一何高。",
      "暖炽白日融，冈阜自不毛。",
      "持谢邦族间，远役无乃劳。"
    ]
  },
  {
    "id": "e647d10f3021cd0842fe621fe9bdd3a1",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "独行越荒溪，尸积溪流丹。四郊何萧条，惨戚秋日寒。",
      "回顾望修途，妻风集高峦。掩泪自流涕，哀郁伤朱颜。",
      "悲哉《城南》诗，古今同所叹。"
    ]
  },
  {
    "id": "e647d10f3021cd0842fe621f3c894f50",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "军动自无律，刑杀杂伪真。",
      "滥诛及黔黎，勘夷被齐民。",
      "日晚入山隅，有客泣水滨。",
      "哀哀一何苦，卬首诉苍旻。",
      "泣尽赴修川，甘之涧溪濒。"
    ]
  },
  {
    "id": "e647d10f3021cd0842fe621f980813ea",
    "title": "从军行",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "里中遇故人，相与语畴昔。",
      "归家门户静，阶除少行迹。",
      "蚯蚓穴砌间，絺蛸网四壁。",
      "抚事多踟蹰，不知时节易。",
      "上堂拜双亲，入室长太息。"
    ]
  },
  {
    "id": "e647d10f3021cd08df51879e7d888641",
    "title": "上陵",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "上陵巍哉中有窟，楚拊生堂枝郁郁。野有乔松斧奚从，赤乌飞逝不来叶，鸱枭昼鸣我心悲。"
    ]
  },
  {
    "id": "e647d10f3021cd08ca6084310e5c9c37",
    "title": "芳树",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "芳树，曷以花自贼？树何贵？贵有质桂之香靡嘉实。",
      "桃以妍，根则蚀。柳以枝攀，桑以叶摘。俱不如松与柏，挺孤直。",
      "物性固不同，芳菲谅何益。"
    ]
  },
  {
    "id": "e647d10f3021cd08f3c0fb2e62848663",
    "title": "巫山高",
    "authorName": "罗颀",
    "authorId": "e647d10f3021cd08d1457b72d1457b72",
    "dynasty": "明",
    "content": [
      "巫山高，犹可陟。江之永，限南国。我欲西游，谁为泛舟？",
      "我陆无舆，我行安休？翩翩悠悠。郁郁阳台，霭霭朝云。",
      "有所思，思美人。美人不可见，猿狖今为群。猿狖隐尔形，鸣声还独闻。",
      "黯山谷，惨晨昏。泫予泪，盈衣巾。嗟彼嗷嗷愁杀人。"
    ]
  },
  {
    "id": "e647d10f3026b00b779f7b68be7d0c8f",
    "title": "春思",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "悲心悬夜月，思泪掩罗巾。",
      "惭愧堂前燕，双栖故似人。"
    ]
  },
  {
    "id": "e647d10f3026b00b779f7b682154d325",
    "title": "春思",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "孤雁断边城，深闺空复情。",
      "愁心似春草，抽尽死还生。"
    ]
  },
  {
    "id": "e647d10f3026b00b818eb02e3f776f70",
    "title": "题笔底烟霞图",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "苍茫元气自无穷，万叠云山一抹中。",
      "欲识烟霞真骨格，好将消息问鸿蒙。"
    ]
  },
  {
    "id": "e647d10f3026b00ba37c605df26662cb",
    "title": "题山水图",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "苍茫元气浩无垠，似雨如烟各未分。",
      "却是幽人亲领略，石田笔管自耕耘。"
    ]
  },
  {
    "id": "e647d10f3026b00b7c79aaaac87698ed",
    "title": "山光云影图",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "林壑苍茫宿雾浓，冥蒙烟雨翠连空。",
      "岂知造化难收拾，却入幽人楮素中。"
    ]
  },
  {
    "id": "e647d10f3026b00bb1823aa855b043ed",
    "title": "烟水云林图",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "淡烟和雨大微茫，造化由来点缀工。",
      "似与幽人安笔格，好将消息问鸿蒙。"
    ]
  },
  {
    "id": "e647d10f3026b00b49de405e67347bdb",
    "title": "云深飞瀑",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "灵源清寂碧林氛，谁把琼箫弄白云。",
      "明月满天风露冷，九霄飞下凤凰群。"
    ]
  },
  {
    "id": "e647d10f3026b00bfe635306d282116a",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "春意照罗帏，林花发明彩。",
      "为寄远征人，流光不相待。"
    ]
  },
  {
    "id": "e647d10f3026b00bfe6353068ce767c3",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "南国有佳人，华姿皎如雪。",
      "掩袖扬素波，含情对明月。"
    ]
  },
  {
    "id": "e647d10f3026b00bfe635306f20723c1",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "莲实何离离，花开日莫时。",
      "颜色要君赏，此心君讵知。"
    ]
  },
  {
    "id": "e647d10f3026b00bfe635306e60c18b6",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "依依杨柳枝，青青可怜色。",
      "欲折不胜情，长条意何极。"
    ]
  },
  {
    "id": "e647d10f3026b00bfe635306e4731274",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "坠叶断秋蓬，年华落镜中。",
      "自惭明月影，罗帐不禁风。"
    ]
  },
  {
    "id": "e647d10f3026b00bfe6353068efaab54",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "飞飞云中鸟，湛湛清波鱼。",
      "飞潜各异趣，会合当何时。"
    ]
  },
  {
    "id": "e647d10f3026b00bfe6353067a9580e0",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "蝉啼绿窗夕，雁诉秋风寒。",
      "门前盼行迹，惆怅山上山。"
    ]
  },
  {
    "id": "e647d10f3026b00bfe635306e0fc9be3",
    "title": "古意",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "明月沈大海，落花离故枝。",
      "愁见东流水，汤汤无复期。"
    ]
  },
  {
    "id": "e647d10f3026b00b0233f788708c0f31",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "初日耀阳林，潭景倚春树。",
      "时聆众壑声，不知夜来雨。"
    ]
  },
  {
    "id": "e647d10f3026b00b0233f788ce52c5e4",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "微雨从东来，枝上遍潇洒。",
      "用尽东风力，还逐东风嫁。"
    ]
  },
  {
    "id": "e647d10f3026b00b0233f788977be2b1",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "佳期复何在，策杖春山阿。",
      "林中有幽事，酌酒还自可。"
    ]
  },
  {
    "id": "e647d10f3026b00b0233f7881c5e86ac",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "太虚恒寂然，众类纷以作。",
      "中有蓬栖人，游心在玄漠。"
    ]
  },
  {
    "id": "e647d10f3026b00b0233f78888f8fda5",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "仙人骑白鹿，夜卧南山云。",
      "举手揽月华，步虚声不闻。"
    ]
  },
  {
    "id": "e647d10f3026b00b0233f788338f6d9d",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "青鸟何时来，衔书过东海。",
      "报道瑶草春，三花日堪采。"
    ]
  },
  {
    "id": "e647d10f3026b00b0233f788e6213ff1",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "玉露飞松门，秋空桂花发。",
      "林深寂无人，一犬吠山月。"
    ]
  },
  {
    "id": "e647d10f3026b00b0233f7889147e586",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "幽人隐翠微，不知日云暮。",
      "手燃金光草，笑指瀛洲路。"
    ]
  },
  {
    "id": "e647d10f3026b00b0233f7886df7c789",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "白云净空山，朗月照寒水。",
      "群动尽无言，如如印元旨。"
    ]
  },
  {
    "id": "e647d10f3026b00b0233f788d4ff099e",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "山翁蓺长松，却入云深处。",
      "岁月几何时，虬枝作风雨。"
    ]
  },
  {
    "id": "e647d10f3026b00b0233f7885b370d2a",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "和舒运双轮，界破红尘路。",
      "杳杳长征人，劳劳谁与悟。"
    ]
  },
  {
    "id": "e647d10f3026b00b0233f7880b79fc7b",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "皎日丽春华，繁霜泣秋草。",
      "谁知寒松树，独向云中老。"
    ]
  },
  {
    "id": "e647d10f3026b00b0233f788528886bc",
    "title": "幽兴",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "我欲将飞龙，遐举陵八荒。",
      "超忽尘宇外，俯仰复高翔。"
    ]
  },
  {
    "id": "e647d10f3026b00ba3487de5cbdef76d",
    "title": "塞下曲",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "大风扬尘沙，志士期饮血。",
      "晓战渡黄河，前旌卷霜雪。"
    ]
  },
  {
    "id": "e647d10f3026b00ba3487de58a1b06ef",
    "title": "塞下曲",
    "authorName": "袁登道",
    "authorId": "e647d10f3026b00bd1457b72d1457b72",
    "dynasty": "明",
    "content": [
      "将军出金微，夜战交河北。",
      "一举夺龙城，承恩乃朝食。"
    ]
  },
  {
    "id": "e647d10f3033612d8bcf6e5f5dfdce2c",
    "title": "探梅",
    "authorName": "王美",
    "authorId": "e647d10f3033612dd1457b72d1457b72",
    "dynasty": "明",
    "content": [
      "故人辞我去，期我梅花时。",
      "昨夜偶相念，起看庭树枝。"
    ]
  },
  {
    "id": "e647d10f305cbf1e9fbfc815a5dfd07d",
    "title": "怀新淦翟大尹",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "别后相思切，凭高意惘然。",
      "投荒惭我拙，作令羡君贤。",
      "空有屋梁想，怜无剡曲船。",
      "会期如可约，来岁过金川。"
    ]
  },
  {
    "id": "e647d10f305cbf1e75e4ed27e8c5c2eb",
    "title": "送建阳张大尹复任",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "卓异南闽令，才华间世英。",
      "存心惟惠爱，为政尚宽平。",
      "奏最瞻龙衮，承恩出凤城。",
      "勉旃崇德业，循吏著芳名。"
    ]
  },
  {
    "id": "e647d10f305cbf1e10f92b71845757d4",
    "title": "送易镇抚致仕还五开",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "别时才弱冠，相见各苍颜。",
      "故旧惊存殁，驱驰备险艰。",
      "佳儿承爵秩，晚节遂优闲。",
      "好结耆英会，逍遥乐社间。"
    ]
  },
  {
    "id": "e647d10f305cbf1edecb3806103ea953",
    "title": "淡然卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "羽客隐松关，翛然一室间。",
      "无弦琴独操，太古味常餐。",
      "永日云连榻，清宵月满坛。",
      "会看骑白鹤，直上碧云端。"
    ]
  },
  {
    "id": "e647d10f305cbf1e9e3f351d3be8e9f4",
    "title": "寿滁阳赵士衡",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "花甲喜重逢，高堂气郁葱。",
      "青樽开北海，翠袖舞东风。",
      "福寿方川岳，精神并竹松。",
      "安期瓜枣大，蓬岛会相逢。"
    ]
  },
  {
    "id": "e647d10f305cbf1eb7e616504e68dcda",
    "title": "家庆堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "京邸开家庆，亲慈子亦贤。",
      "苍颜映鹤发，彩服戏华筵。",
      "善行公卿颂，才名远迩传。",
      "悬知昌厥后，瓜瓞自绵绵。"
    ]
  },
  {
    "id": "e647d10f305cbf1ee60c36804b5381d6",
    "title": "挽丁进士尊人",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "教子登高第，青云愿不违。",
      "正期三釜养，遽作九原归。",
      "夜雨摧梁木，春云掩少微。",
      "仪形无复睹，哀些泪频挥。"
    ]
  },
  {
    "id": "e647d10f305cbf1e699b87312c6df04b",
    "title": "塞上曲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "汉南秋草白，牧马雪中肥。",
      "一夜边尘起，千山堠叶飞。",
      "羽书驰玉塞，都护发金微。",
      "闻道龙城将，单骑破敌归。"
    ]
  },
  {
    "id": "e647d10f305cbf1ec1eefc5cbe9924c6",
    "title": "少年行",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "金张游侠子，隶籍李轻车。",
      "袨服过侯第，鸣筝入主家。",
      "醉呼槐市酒，夜宿杜陵花。",
      "更有期门约，悲歌别狭斜。"
    ]
  },
  {
    "id": "e647d10f305cbf1eb015fa1376d62b7d",
    "title": "宫词",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "汉月流芳夜，深宫罗绮过。",
      "掖垣花气暖，倚树弄云和。",
      "调苦凝纤手，情深结翠蛾。",
      "曲终频伫望，玉殿起笙歌。"
    ]
  },
  {
    "id": "e647d10f305cbf1e83013a4645df4d71",
    "title": "送友游罗浮",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "天风吹鸑鷟，摇曳指罗浮。",
      "羽翼能冲举，琅玕岂外求。",
      "瑶台新月霁，琪树晚烟秋。",
      "应伴缑山鹤，翱翔大石楼。"
    ]
  },
  {
    "id": "e647d10f305cbf1e88ac153f8c7df8f7",
    "title": "夜宿山寺",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "珠阁俯丹丘，高寒暮景幽。",
      "籁从倾耳听，云傍曲肱浮。",
      "僧定诃林月，乌啼玉树秋。",
      "夜深箕踞处，河汉隔衣流。"
    ]
  },
  {
    "id": "e647d10f305cbf1e7a173c6e86ef4d4a",
    "title": "送友游广陵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "八月蒹葭白，秋高海色明。",
      "闻君大庾去，复作广陵行。",
      "桃叶江天渡，梅花水国情。",
      "相思托南雁，时寄越王城。"
    ]
  },
  {
    "id": "e647d10f305cbf1ecc9300def2a34a8f",
    "title": "游天华宫废址",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "汉日天华殿，荒榛迹尚留。",
      "从来兴废地，易起古今愁。",
      "烟鸟啼红树，山麋饮碧流。",
      "浩歌秋色里，云物漫悠悠。"
    ]
  },
  {
    "id": "e647d10f305cbf1e55da593b0b682b57",
    "title": "送雷行人还朝",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "射策还登白玉堂，词锋淬砺倍辉光。",
      "几年奉使经遐峤，此日乘轺到朔方。",
      "藩府礼成归上国，朋簪祖饯醉离觞。",
      "君行我亦趋朝去，凤阙同沾雨露香。"
    ]
  },
  {
    "id": "e647d10f305cbf1ef65b5bb8d3732273",
    "title": "送葛行人还朝",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "远持玉节度秦关，四牡騑騑不惮难。",
      "旆影迥随山月晓，剑光高射斗牛寒。",
      "宣扬上德颁恩赏，咨访群情进治安。",
      "直指绣衣今古重，伫看褒锡拜金銮。"
    ]
  },
  {
    "id": "e647d10f305cbf1edead27d271191d51",
    "title": "送参政张公之任江西",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "大参拜命出金銮，薇省重临万姓欢。",
      "京国比邻怜我旧，西风祖道别君难。",
      "八千驿路诗怀壮，九万鹏程宦思宽。",
      "瑚琏本为廊庙器，还期接武列鹓班。"
    ]
  },
  {
    "id": "e647d10f305cbf1e2f9ac74966fc7de6",
    "title": "送同年龚参政复任广藩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "黄甲同登记昔年，于今白发各盈颠。",
      "羡君俊迈参薇省，怜我驱驰涉塞壖。",
      "北阙来朝方聚首，西风行李遽言还。",
      "青云事业期终始，留取芳名照简篇。"
    ]
  },
  {
    "id": "e647d10f305cbf1e628c904e3d7008b0",
    "title": "送梁知县之任永淳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "井梧飘叶报新秋，远道之官属壮游。",
      "暂屈大材临小邑，尚留清誉播遐陬。",
      "梅开庾岭寒霜肃，水落淮河晓雨收。",
      "离别悠悠何足叹，好将勋业继前修。"
    ]
  },
  {
    "id": "e647d10f305cbf1e628c904e70a12e22",
    "title": "送梁知县之任永淳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "陛辞晓出禁城西，祖饯筵开听马嘶。",
      "绝域才华看旧著，永淳风月入新题。",
      "牛刀大用当初试，凤鸟高骞且暂栖。",
      "瑚琏终为廊庙具，好施仁政化群黎。"
    ]
  },
  {
    "id": "e647d10f305cbf1e628c904e581d57ac",
    "title": "送梁知县之任永淳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "早有芳名动远□，又承恩命出彤墀。",
      "悬鱼留犊应相继，制锦烹鲜信有为。",
      "千里山川游览景，几篇风月赠行诗。",
      "琴堂政暇如相忆，为寄佳章慰别离。"
    ]
  },
  {
    "id": "e647d10f305cbf1e628c904e8f0938b5",
    "title": "送梁知县之任永淳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "天香满袖出瑶京，驻马红亭话别情。",
      "枳棘又看鸾凤集，蛮□曾仰列星明。",
      "春风到处多耕耦，夜月谁家有犬惊。",
      "台辅古来由百里，莱公千载著芳名。"
    ]
  },
  {
    "id": "e647d10f305cbf1e749a9b40e64c211d",
    "title": "送黄武赴黄梅知县",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "外台赞理著英声，超擢重瞻沐宠荣。",
      "百里郎官昭列宿，一方士庶仰华旌。",
      "承流宣化需贤俊，制锦烹鲜属老成。",
      "邑令亲民今古重，好摅忠荩答皇明。"
    ]
  },
  {
    "id": "e647d10f305cbf1ef7f3f536849eca91",
    "title": "送荣副纲还广州光孝寺",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "拜捧除书出九天，袈裟又上潞河船。",
      "一篷明月禅心静，十载交游别梦悬。",
      "兜率阁高金相现，菩提树古绿阴连。",
      "悬知到日重登览，大振宗风继昔贤。"
    ]
  },
  {
    "id": "e647d10f305cbf1e3c4575d875fdbf5f",
    "title": "送钟以义还潮阳",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "高怀慷慨孰能同，义重姻亲迈古风。",
      "万里驱驰来岭表，一身劳瘁入云中。",
      "绸缪旅邸情方洽，樽酒长亭别复匆。",
      "乡邑故人如有问，为言昭代圣恩隆。"
    ]
  },
  {
    "id": "e647d10f305cbf1ed68de1609796fdc1",
    "title": "送陈婿南归",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "游宦金台十载馀，家贫亲老竟何如。",
      "一官自叹无□□，□□□来问起居。",
      "已喜客情经岁晏，那堪话别属春初。",
      "乡闾朋旧如相见，为说萧萧发已疏。"
    ]
  },
  {
    "id": "e647d10f305cbf1ecb533e2f81ccf02e",
    "title": "送中书章文昭弟文显归建昌",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "祖饯筵开潞水涯，送君南去旅程赊。",
      "松楸在望虽堪喜，鸿雁离群重可嗟。",
      "数首新诗题别意，百杯春酒劝流霞。",
      "到家为报难兄好，凤沼承恩鬓未华。"
    ]
  },
  {
    "id": "e647d10f305cbf1e214c6b868c97889a",
    "title": "送熊都御史弟归吉安",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "大兄威望肃南台，仲氏承恩阙下回。",
      "祖饯蓟门朝士集，薰风滦渚锦帆开。",
      "故家文献传当世，昭代衣冠近上台。",
      "嗟我相逢又相别，临岐无奈意徘徊。"
    ]
  },
  {
    "id": "e647d10f305cbf1ed8beac66b4cbc1cc",
    "title": "送仪给事兄子平归东莱",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "相逢正喜序天伦，祖席俄看话别频。",
      "姜被独怜虚夜榻，雁行谁念隔秋旻。",
      "过庭诗礼传东鲁，报国丹忠拱北辰。",
      "归卧衡茅无俗虑，新诗吟遍故园春。"
    ]
  },
  {
    "id": "e647d10f305cbf1e481bc70618b40eef",
    "title": "送周侍郎弟恂友还乡",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "亚卿德教重乡评，仪表闺门最有声。",
      "冢嗣已登贤士传，季方复受义民旌。",
      "来朝特荷君恩重，归去应知客况清。",
      "光显一门人共羡，好摅忠荩答皇明。"
    ]
  },
  {
    "id": "e647d10f305cbf1e42ccdb21e500bdeb",
    "title": "送兵部刘郎中归真定祭祖",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "十年京国著英声，此日言归荷宠荣。",
      "疋马晓辞丹凤阙，双旌明到镇阳城。",
      "椿萱逝早承褒赠，松桧阴深荫墓茔。",
      "拜扫焚黄成礼后，孝心应足慰生平。"
    ]
  },
  {
    "id": "e647d10f305cbf1e139a320aac19a0b5",
    "title": "送程上舍归省",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "雪楼文献四方闻，之子才华迈等伦。",
      "璧水几年勤问学，春风三月又宁亲。",
      "上林日暖莺声巧，平野烟消柳色新。",
      "此去故园还及早，功勋要使绍前人。"
    ]
  },
  {
    "id": "e647d10f305cbf1e7bed8dab67fe3724",
    "title": "送陈以礼省亲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "白蘋风急雁初飞，才子宁亲日下归。",
      "华佩暂看辞凤阙，彩衣重喜拜庭闱。",
      "百杯别酒浇离思，十幅蒲帆挂落晖。",
      "忠孝两全今古重，春风回棹勿迟迟。"
    ]
  },
  {
    "id": "e647d10f305cbf1ef991ae166b272c4a",
    "title": "送刘守忠祭墓",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "双亲沦没已多时，诏许南归展孝思。",
      "丘垄拜瞻增感慨，音容想像倍伤悲。",
      "功名有待旋须早，江海无波去勿迟。",
      "京国故人频怅望，来春重拟话襟期。"
    ]
  },
  {
    "id": "e647d10f305cbf1ebc74d0b5814c233d",
    "title": "送工部林主事归羊城省祭三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "凤敕新颁出禁闱，承恩捧向岭南归。",
      "慈亲尚喜尤康健，严父堪嗟久弃违。",
      "游宦几年疏定省，褒封此日倍光辉。",
      "悬知拜庆称觞处，五色斑斓映锦衣。"
    ]
  },
  {
    "id": "e647d10f305cbf1ebc74d0b563a42bb4",
    "title": "送工部林主事归羊城省祭三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "仙郎归省向番禺，送别长亭酒满壶。",
      "客路远随秋去雁，乡心偏切夜啼乌。",
      "已看泉下恩光满，犹喜庭前彩服趋。",
      "此日分携独南去，几时旋旆到天衢。"
    ]
  },
  {
    "id": "e647d10f305cbf1e86efcd704dc25fc0",
    "title": "送赵公子省亲回洮阳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "之子青年志不群，共知能武复能文。",
      "九重入贡沾恩早，千里宁亲报德勤。",
      "金镞射雕名冠世，词源倒峡气凌云。",
      "父忠子孝全名节，彝鼎巍巍纪大勋。"
    ]
  },
  {
    "id": "e647d10f305cbf1e86efcd7005d6cd67",
    "title": "送赵公子省亲回洮阳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "宁亲千里到姑臧，为忆劬劳志不忘。",
      "酒献松花浮玉液，衣裁宫锦带天香。",
      "勤诚报国功勋著，忠孝传家世泽长。",
      "回首松楸犹在念，马蹄指日是洮阳。"
    ]
  },
  {
    "id": "e647d10f305cbf1e86efcd7021b0761f",
    "title": "送赵公子省亲回洮阳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "卓荦才华间世贤，琼林玉树思飘然。",
      "学宗孔孟文风盛，业究孙吴武艺专。",
      "报国丹心恒耿耿，奉亲诚意每拳拳。",
      "柳营正好承严训，却忆松楸旆又还。"
    ]
  },
  {
    "id": "e647d10f305cbf1e86efcd70be650cb4",
    "title": "送赵公子省亲回洮阳四首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "人似神仙马似龙，妙龄豪气贯长虹。",
      "开尊夜对瑶台月，挟弹春游紫陌风。",
      "严侍久违勤远省，深恩未报欲输忠。",
      "临岐不用伤离别，好整衣冠觐九重。"
    ]
  },
  {
    "id": "e647d10f305cbf1e7f9ab8b3c9169c00",
    "title": "送人省亲归肇庆三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "京华从事擅才名，又喜宁亲出凤城。",
      "白发倚闾谐素愿，彩衣展拜慰深情。",
      "云连岭海乡关远，舟渡秦淮客梦清。",
      "壮志功名期卓立，来秋应睹沐恩荣。"
    ]
  },
  {
    "id": "e647d10f305cbf1e7f9ab8b3fe941981",
    "title": "送人省亲归肇庆三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "江枫坠锦雪飞花，才子归宁宦况赊。",
      "千里好山迎去旆，百杯别酒劝流霞。",
      "椿萱寿考应无恙，禄秩超迁讵有涯。",
      "乡里旧游如讯问，为言樗散鬓双华。"
    ]
  },
  {
    "id": "e647d10f305cbf1e7f9ab8b349f0e280",
    "title": "送人省亲归肇庆三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "之子宁亲出建章，彩衣犹带御炉香。",
      "每怀白发双亲老，岂惮修程万里长。",
      "酒泛霞觞酬别意，诗题锦轴压行装。",
      "悬知家庆重开处，济济亲朋集画堂。"
    ]
  },
  {
    "id": "e647d10f305cbf1ead0aeff31d0f47f3",
    "title": "寄同邑陈侍郎廷器",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "容台归隐旧山庄，乔木连阴映草堂。",
      "万卷有书窥至理，一尘无虑拟羲皇。",
      "还丹已信黄茅熟，却老宁愁白发长。",
      "我有引年应得请，耆英结会共徜徉。"
    ]
  },
  {
    "id": "e647d10f305cbf1e4f443560976a7d4f",
    "title": "寄温知县",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "挂冠归去乐逍遥，五斗无烦为折腰。",
      "尽把仪型规里闬，不妨踪迹狎渔樵。",
      "炉熏榄子香凝座，酿熟松花酒满瓢。",
      "虚室由来自生白，任教浇妄六尘摇。"
    ]
  },
  {
    "id": "e647d10f305cbf1edd38876607188669",
    "title": "寄节判陈良弼",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "早从天上乞闲身，归卧南溟碧海滨。",
      "百岁慈亲惇孝养，一门友爱序天伦。",
      "醉斜乌帽风生袂，梦破青绫月照人。",
      "我亦投簪寻旧隐，与群同结白鸥邻。"
    ]
  },
  {
    "id": "e647d10f305cbf1e1da4bbf065d0277c",
    "title": "寄梅溪熊孝廉亘",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "孝廉别业梅溪上，矮屋疏篱傍碧岑。",
      "流水几湾银作浪，寒花万树玉为林。",
      "垂纶早叶非熊兆，结实宁忘调鼎心。",
      "嗟我别来京国久，扁舟何日许相寻。"
    ]
  },
  {
    "id": "e647d10f305cbf1e82dc080841a1f06f",
    "title": "寄方以高致仕归隐",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "荣华勘破等浮沤，便解朝簪觅故丘。",
      "世业有田惟自种，市諠无豫亦何求。",
      "穿云荷锸镵黄独，载月推篷泛彩舟。",
      "我服昌阳能辟谷，归来同约赴瀛洲。"
    ]
  },
  {
    "id": "e647d10f305cbf1ea3df85139d002496",
    "title": "寄陈庄陈懿昆仲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "椿府才华自昔闻，二难犹喜继清芬。",
      "诗书范俗光前哲，孝友传家裕后昆。",
      "遁迹久无轩冕梦，忘机时狎鹭鸥群。",
      "买舟便欲寻君去，共启岩扉卧白云。"
    ]
  },
  {
    "id": "e647d10f305cbf1edf1ff69a0eb1146d",
    "title": "寄李隐君",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "莲花峰下白云岩，乔木森森霭翠岚。",
      "诗礼百年推茂族，衣冠几叶映华簪。",
      "雅怀洒落人争讶，薄宦蹉跎我独惭。",
      "早晚辞闲归梓里，三生旧约与君谈。"
    ]
  },
  {
    "id": "e647d10f305cbf1e1e0abe2097ce06ad",
    "title": "寄欧阳宣隐书",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "石室巍峨傍涧隈，尝瞻蜃气结楼台。",
      "合澜洲并银涛涌，卧象山高锦帐开。",
      "交谊半生嗟契阔，宦游何日赋归来。",
      "无由缩地成惆怅，伐木歌残首屡回。"
    ]
  },
  {
    "id": "e647d10f305cbf1e4dc7684c54bcd84a",
    "title": "赠邬玄中先生",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "仙翁归卧白云堆，静掩柴扉昼不开。",
      "采药有时过窈窕，观光无梦到蓬莱。",
      "闲收柿叶挥银管，倦倚梅花醉绿醅。",
      "老我微名尚羁绊，几时林下许相陪。"
    ]
  },
  {
    "id": "e647d10f305cbf1ee65283ccbf87b23a",
    "title": "赠沈成章",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "沈君昔是我同年，文采风流似谪仙。",
      "射策才华闻上国，化民清誉播西川。",
      "暌违谩叹参商隔，邂逅空惊岁月迁。",
      "霜鬓萧萧俱老矣，笑谈赢得共周旋。"
    ]
  },
  {
    "id": "e647d10f305cbf1e8568f06ce9a04b34",
    "title": "赠周节妇",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "芳年二九稿砧捐，素志坚持誓不迁。",
      "教子立身为后嗣，养亲尽孝慕前贤。",
      "华铅艳饰浑慵理，孤影寒灯只自怜。",
      "节义由来天所佑，中流覆棹独能全。"
    ]
  },
  {
    "id": "e647d10f305cbf1eedc10208b6c18c0f",
    "title": "留别乡友梁通",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "人生会少别离多，十载光阴顷刻过。",
      "佐郡羡君才独俊，乘轺怜我发双皤。",
      "来朝深喜论襟抱，对酒宁辞醉叵罗。",
      "疋马西风又分袂，共期珍重沐恩波。"
    ]
  },
  {
    "id": "e647d10f305cbf1e9c2bd9f2216672e5",
    "title": "别卜佥宪",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "黄门释褐记青年，会际风云岂偶然。",
      "侍讲春官承异宠，乘骢宪府迈群贤。",
      "驱驰远道惭司马，契爱情深比惠连。",
      "此去又为千里别，几时相对酒如泉。"
    ]
  },
  {
    "id": "e647d10f305cbf1e483944a155a54f89",
    "title": "怀郭参议",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "同官柏府记当年，别后悠悠思惘然。",
      "跋涉羌戎惭我拙，旬宣方岳羡君贤。",
      "停云极目秋旻永，听雨常怀夜榻连。",
      "相去关山犹咫尺，无由缩地至兰泉。"
    ]
  },
  {
    "id": "e647d10f305cbf1ebb31d693a9a29637",
    "title": "怀洮州李公子瓛",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "公子风流玉雪姿，别来怜我倍相思。",
      "云连远树关山隔，月映虚堂梦寐驰。",
      "学武已闻闲骑射，修文犹喜业诗书。",
      "他年继述安边峤，会有芳名圣主知。"
    ]
  },
  {
    "id": "e647d10f305cbf1e232b61453a17a142",
    "title": "和南宁李太守韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "每怀青琐论交谊，握手都门问起居。",
      "五裤稔闻歌德政，三馀犹喜业诗书。",
      "选钱慰叟驰芳誉，悬榻思贤发咏吁。",
      "麾节便看归建武，朱轓人识郡侯车。"
    ]
  },
  {
    "id": "e647d10f305cbf1e172b4072633733a7",
    "title": "和陈太守所赠韵自遣",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "昔年为学莫参回，肯羡渊明归去来。",
      "金榜题名联二甲，黄门忝职近三台。",
      "经纶济世诚何补，献纳涂归愧不才。",
      "越自谪居江海远，几回飞梦上金台。"
    ]
  },
  {
    "id": "e647d10f305cbf1ed888051e2179fabb",
    "title": "和陈都堂所赠韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "老去迂疏愧著冠，末衔犹自厕台端。",
      "出巡喜际三边静，抚谕频看众庶欢。",
      "远塞云连山色暝，严城月落角声寒。",
      "同寅义重相思切，翘首东南臂欲翰。"
    ]
  },
  {
    "id": "e647d10f305cbf1efe0759ea77ad14d8",
    "title": "和李祭酒赠行诗韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "塞北旬宣岁屡迁，才疏政拙愧同年。",
      "省耕每向春风里，问俗常于夜月前。",
      "白发盈颠秋渐短，丹心报国老弥坚。",
      "桥门咫尺云霄隔，听教无由讲席连。"
    ]
  },
  {
    "id": "e647d10f305cbf1e3deccc394e145503",
    "title": "和李祭酒所赠韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "奉使频年寓北陲，深惭食粟与朝衣。",
      "既疏长策安边鄙，岂有雄才布德威。",
      "纳款屡看殊域至，献琛更喜远人归。",
      "回朝得遂同年乐，信觉斯文倍有辉。"
    ]
  },
  {
    "id": "e647d10f305cbf1e89ad1fc3a79d1c54",
    "title": "和李祭酒韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "几年载笔侍明光，盛有才名播四方。",
      "超擢荣看登璧水，归田未许老柴桑。",
      "诸生侍讲闻霏玉，六馆循规戒履霜。",
      "造就英才为世用，人思德教永难忘。"
    ]
  },
  {
    "id": "e647d10f305cbf1e6b91d3286b483e7c",
    "title": "和袁指挥所赠韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "祖父安边世业雄，丹心耿耿贯长虹。",
      "霜蹄暂蹶宁为失，藻鉴常悬有至公。",
      "鲤化好随三月浪，鹏抟应趁九霄风。",
      "知君素蕴孙吴略，跃马期收奏捷功。"
    ]
  },
  {
    "id": "e647d10f305cbf1e55034c29fdf38c92",
    "title": "和教谕王德宾所赠韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "别后相思日几回，青云空有梦魂随。",
      "惊心白发嗟何益，过隙光阴去莫追。",
      "绛帐传经当让子，金门抗疏不知谁。",
      "丈夫志气干牛斗，未信贫无立地锥。"
    ]
  },
  {
    "id": "e647d10f305cbf1edfeee7a4d2b65647",
    "title": "和教谕邵夔韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "忝职黄门记往秋，联班常得近王侯。",
      "涂归晚直金銮殿，入奏晨趋五凤楼。",
      "韶濩惯闻天上乐，葡萄曾醉御前瓯。",
      "自从谪向江湖远，旋学康衢击壤讴。"
    ]
  },
  {
    "id": "e647d10f305cbf1e10810d721c618606",
    "title": "和汉阳府司训李文辉所寄韵二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "羡子风标夐出尘，书来深荷托鸿鳞。",
      "暮云春树情何切，明月青尊意独勤。",
      "讲学挑灯黉馆夜，浴沂行乐泮林春。",
      "别来京国劳瞻企，何日高谈许我闻。"
    ]
  },
  {
    "id": "e647d10f305cbf1e10810d728f9ac16d",
    "title": "和汉阳府司训李文辉所寄韵二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "郡斋幽雅绝纤尘，泮沼春深跃锦鳞。",
      "博士传经能解惑，诸生受业自攻勤。",
      "西窗翠竹含孤节，东阁梅花吐早春。",
      "近日儒官多拔擢，伫看清誉四方闻。"
    ]
  },
  {
    "id": "e647d10f305cbf1e43e3afc0e01c6454",
    "title": "和同年翟彦荣所赠韵二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "对策无才愧贾生，多君爱我独心倾。",
      "金台别后劳飞梦，谷郡相逢话旧情。",
      "素志谩期苏赤子，丹心终日恋瑶京。",
      "边庭宁谧狼烟息，一统华夷仰大明。"
    ]
  },
  {
    "id": "e647d10f305cbf1e43e3afc0041a650d",
    "title": "和同年翟彦荣所赠韵二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "昔年簪笔侍銮坡，献纳疏慵感愧多。",
      "遐峤播迁怜跋涉，内台超擢沐恩波。",
      "乡居幸托联桑梓，宦达常怀共甲科。",
      "况是金兰交契重，悠悠高谊岂能磨。"
    ]
  },
  {
    "id": "e647d10f305cbf1e8d5ef12835985340",
    "title": "癸巳谪交阯过十八滩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "几年踪迹仕途间，此日重过十八滩。",
      "怪石槎牙如列戟，湍流迅急似倾盘。",
      "神灵有感能相护，心事无私险自安。",
      "遥望九重犹咫尺，秋高应拟泛舟还。"
    ]
  },
  {
    "id": "e647d10f305cbf1ef0751cd79b506171",
    "title": "安南感怀",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "拙宦虞翻拙未休，九年恩谴滞炎州。",
      "日长山鸟啼官舍，地僻蛮烟绕郡楼。",
      "梦断禁垣虚补衮，忧深边徼欲前筹。",
      "莫言交广风烟接，一望南溟恨已悠。"
    ]
  },
  {
    "id": "e647d10f305cbf1ec7dbec2e6565adaf",
    "title": "辛亥九月望后二日北京大雪偶成",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "初冬未至雪花飘，六出沾泥积后消。",
      "弱柳低垂银袅娜，远山高耸玉岧峣。",
      "书窗偏称书声雅，酒市应知酒价饶。",
      "丰稔预占来岁兆，自惭无作颂神尧。"
    ]
  },
  {
    "id": "e647d10f305cbf1e951e74e30d77149c",
    "title": "辛酉宣府岁暮书怀",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "塞北驰驱又二冬，宣城除夕思忡忡。",
      "先茔远隔沧溟外，天阙遥瞻紫极中。",
      "笑饮屠苏惟我后，谩题桃句与谁同。",
      "六旬有六明朝是，拟解朝簪学老农。"
    ]
  },
  {
    "id": "e647d10f305cbf1e3a9f4590e771cc72",
    "title": "会宴太监郭公清凉亭",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "别构华轩远市廛，公馀开宴集群仙。",
      "酒倾琥珀浮银瓮，脯擘麒麟列绮筵。",
      "宾主献酬情烂熳，笙歌杂遝舞蹁跹。",
      "太平青海无飞羽，共祝皇图亿万年。"
    ]
  },
  {
    "id": "e647d10f305cbf1eb012ebb9f91607db",
    "title": "佐戎出塞",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "俎豆堪嗟尚未闻，疏庸缪忝佐三军。",
      "貔貅出塞威如虎，鼓角喧天阵若云。",
      "司马持权明赏罚，总戎刻志净妖氛。",
      "会看残□成擒尽，奏凯归朝候策勋。"
    ]
  },
  {
    "id": "e647d10f305cbf1e77fad1da9ca9b02f",
    "title": "凯还",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "大将提兵靖□回，凯歌声沸动春雷。",
      "三边喜见烽烟息，万里行看贡赋来。",
      "拟作铙歌齐雅乐，便裁露布献金台。",
      "□□自此无遗类，一统文明遍九垓。"
    ]
  },
  {
    "id": "e647d10f305cbf1e86959bac1a705f27",
    "title": "暮景写怀",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "年逾六十觉尪羸，泪眼迎风不敢开。",
      "腰下沉沉如坠石，耳中隐隐若闻雷。",
      "趋朝上马须扶插，奉使乘轺怯往来。",
      "便拟辞闲林下去，无营无虑乐悠哉。"
    ]
  },
  {
    "id": "e647d10f305cbf1ecf509502ad798cfe",
    "title": "景泰元年七月二十日蒙恩致仕八月二十一日早于奉天门阶辞奉旨赐酒饭毕复宣至左顺门赐衣一袭俾归服用内大红纻丝圆领一织金獬豸青纻丝搭护一绿纻丝摺子一退赋诗一首以纪其荣云",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "四十馀年事圣君，归休此日别枫宸。",
      "醉来内酝葡萄艳，赐出宫袍獬豸新。",
      "人羡风流同广受，自惭衰朽少经纶。",
      "故乡剩有佳山水，应觅渔樵为结邻。"
    ]
  },
  {
    "id": "e647d10f305cbf1ea758284040773040",
    "title": "金陵送别",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "白发乘轺老绣衣，观风又向日边归。",
      "政施吴浙霜威肃，舟渡秦淮月色辉。",
      "太学师模当世重，中朝人物似君稀。",
      "于今棘寺推平反，谁谓生平志愿违。"
    ]
  },
  {
    "id": "e647d10f305cbf1eddd9c997e8e73e45",
    "title": "秋江待渡",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "我昔乘轺过孟津，江皋待渡立逡巡。",
      "扁舟共泛登河洛，匹马西游入陇秦。",
      "满目江山含暮雨，数行鸿雁杳秋旻。",
      "归来京国看图画，犹忆当年跋涉勤。"
    ]
  },
  {
    "id": "e647d10f305cbf1e0a67cca7ee1ec5e8",
    "title": "江湖游览",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "多君壮志慕前修，早向江湖作胜游。",
      "废举几年居逆旅，观光此日到神州。",
      "闽歌越调经闻惯，楚水吴山历览周。",
      "归去勉修忠孝业，锦城虽好莫淹留。"
    ]
  },
  {
    "id": "e647d10f305cbf1ed6dd153c06e1ae08",
    "title": "蛾眉夜月",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "璧月娟娟映翠华，扁舟夜泊宦情赊。",
      "香飘桂子来高宇，风送潮声入浅沙。",
      "李白墓荒仙梦远，蛾眉亭古断碑斜。",
      "将军何暇探陈迹，要立殊勋镇海涯。"
    ]
  },
  {
    "id": "e647d10f305cbf1e1044db16a96bacc5",
    "title": "观诰思亲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "新颁锦诰出明光，捧读思亲意不忘。",
      "两世功勋昭汗简，九重褒锡焕龙章。",
      "谩期继述超前列，誓竭忠贞答圣皇。",
      "禄秩绵绵传未已，应知千载播馀芳。"
    ]
  },
  {
    "id": "e647d10f305cbf1eec4b2f8ebce61fee",
    "title": "望云思亲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "双亲沦逝几星霜，行役瞻云意倍伤。",
      "垄树迥连湘水渺，庭帏遥隔楚天长。",
      "深恩罔极应难报，哀思无穷岂暂忘。",
      "好竭丹衷答明主，传家忠孝播馀芳。"
    ]
  },
  {
    "id": "e647d10f305cbf1e08d3e90a3fbf07ce",
    "title": "丹凤鸣阳",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "圣德巍巍被八荒，大藩选士际时康。",
      "禹门共睹鱼龙化，阿阁争夸凤鸟翔。",
      "六象羽仪昭至治，九苞文彩协祯祥。",
      "虞庭礼乐皆明备，好和箫韶九奏章。"
    ]
  },
  {
    "id": "e647d10f305cbf1e2910f5f2a960c473",
    "title": "独鲤朝天",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "游泳江湖已有年，一朝鼓鬣独朝天。",
      "禹门变化良非偶，霄汉飞腾信自然。",
      "霖雨弘施苏万物，风云庆会集群仙。",
      "鲸鲵自是神龙类，肯逐凡鳞困九渊。"
    ]
  },
  {
    "id": "e647d10f305cbf1e373fe138ed563d00",
    "title": "杏林春霁",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "三世为医积累深，活人种杏已成林。",
      "晴霞绚目花开遍，翠盖当窗树蔼阴。",
      "京国别来劳远梦，片帆归去遂初心。",
      "画图不尽家山趣，旧迹陈踪取次寻。"
    ]
  },
  {
    "id": "e647d10f305cbf1e7546d7ef787383fe",
    "title": "双旻隐居图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "双旻山下楚溪东，乔木森森翠作丛。",
      "石径萦纡苍藓合，茅堂隐映白云封。",
      "过庭诗礼传三叶，奕世衣冠近九重。",
      "京国披图频想像，膏车何日许相从。"
    ]
  },
  {
    "id": "e647d10f305cbf1ebb107f4a895fa882",
    "title": "题旧隐图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "故人家住睢阳郡，溪上茅茨迤逦开。",
      "当户好山金晻映，沿堤流水玉萦回。",
      "读书已遂飞腾志，衣绣咸推俊迈才。",
      "客里披图怀旧隐，功成他日赋归来。"
    ]
  },
  {
    "id": "e647d10f305cbf1e5cd70428d3905ed6",
    "title": "题隐居图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "仙居迢递傍遥岑，流水桃花径路深。",
      "千顷白云迷远岫，数椽茅屋映疏林。",
      "栖迟自得闲中趣，韬晦都忘物外心。",
      "久客归期殊未卜，展图惆怅不胜吟。"
    ]
  },
  {
    "id": "e647d10f305cbf1e55610b348eaf4bbf",
    "title": "题山水",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "云树苍茫紫翠连，水光山色共悠然。",
      "丛林幽谷栖禅刹，曲岸垂杨系钓船。",
      "花坞鸟啼春寂寂，松庭鹤唳月娟娟。",
      "虎头已去龙眠老，此幅清新孰为传。"
    ]
  },
  {
    "id": "e647d10f305cbf1ee149e6f7115ead0f",
    "title": "题雪溪图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "瑞花乱落似飞琼，极目乾坤一色明。",
      "瘦竹低垂银袅娜，远山高耸玉峥嵘。",
      "芸窗皎洁书声雅，蕙帐虚澄鹤梦清。",
      "恍惚剡溪溪上景，王猷孤棹岸边横。"
    ]
  },
  {
    "id": "e647d10f305cbf1ef00463daf0781690",
    "title": "题游春图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "满目春光淑景融，游人并辔出郊东。",
      "莺花烂熳诗怀壮，宫锦淋漓酒兴浓。",
      "夹道垂杨青袅袅，激湍流水绿溶溶。",
      "悬知日暮忘归去，醉倚危楼第几重。"
    ]
  },
  {
    "id": "e647d10f305cbf1e0d3d28f192164093",
    "title": "画山水图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "幽人卜筑傍江湾，门掩清风白昼闲。",
      "远岫含云烟树渺，落花铺地紫苔斑。",
      "林泉自拟终栖遁，城市何曾识往还。",
      "只恐鹤书起遗逸，衣冠重整拜金銮。"
    ]
  },
  {
    "id": "e647d10f305cbf1e593925a61d2475fd",
    "title": "武馀清乐卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "阅武归来脱战袍，诗书适兴乐陶陶。",
      "道遵孔孟儒风盛，学究孙吴武略高。",
      "试爇龙涎弹绿绮，谩将虎韔橐乌号。",
      "安边正尔需贤将，会睹承宣沐宠褒。"
    ]
  },
  {
    "id": "e647d10f305cbf1eab304cfdcc82b870",
    "title": "苍峦诗卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "幕宾旧隐傍遥岑，乔木千章翠作林。",
      "祖祢昔闻培厚泽，衣冠今喜映华簪。",
      "奉丧尽礼宁亲魄，待选趋朝听玉音。",
      "盛世功名期显达，蹉跎莫遣二毛侵。"
    ]
  },
  {
    "id": "e647d10f305cbf1e74db6401e456fa59",
    "title": "水云卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "羽客翛然物外心，名山胜境恣幽寻。",
      "何年跨鹤来溟海，此日囊琴别盍簪。",
      "千里水云闲笑傲，半生落魄任浮沉。",
      "还丹九转功成日，飞渡蓬瀛看浅深。"
    ]
  },
  {
    "id": "e647d10f305cbf1e5cccdf796b92dd59",
    "title": "贞节卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "戎行薄俗岂堪论，节义孤高在德门。",
      "奉养孀姑登上寿，教成稚子见曾孙。",
      "嫠居独守心良苦，素志坚持行自敦。",
      "直指回朝宣奏牍，褒旌应见沐深恩。"
    ]
  },
  {
    "id": "e647d10f305cbf1e00aa06accdc8cb66",
    "title": "题萧世英千户行卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "将军先业在筠阳，乔木森森映画堂。",
      "三世功勋昭汗简，一门忠孝播馀芳。",
      "暌违谩叹关山隔，游宦空惊岁月长。",
      "致政安居归故里，香山九老共徜徉。"
    ]
  },
  {
    "id": "e647d10f305cbf1e7073e56f54da9cc8",
    "title": "题绥阳八景",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "金紫嵯峨势插霄，鹧鸪苍翠更岧峣。",
      "凤林寿岭春光媚，古洞龙门景物饶。",
      "竹下清泉常汩汩，杏梢晴霭自飘飘。",
      "仙翁归隐多幽兴，足迹何曾到市朝。"
    ]
  },
  {
    "id": "e647d10f305cbf1e2c5a363df039c9a6",
    "title": "题高彦敬画",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "尚书旧写隐居图，半幅溪藤意有馀。",
      "千顷白云山掩映，满林苍蔼树模糊。",
      "鸟啼幽谷春声早，鹤唳空庭月色孤。",
      "倦客怀归殊未得，临风把玩谩踌躇。"
    ]
  },
  {
    "id": "e647d10f305cbf1e30fe767fc4fba31c",
    "title": "题画梅",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "宇宙凝寒百卉凋，罗浮仙子挺孤标。",
      "蜂腰鹤膝精神古，玉质冰肌体态娆。",
      "为爱幽贞同雅操，谩传清影入生绡。",
      "华堂吟对成高兴，踏雪何须过野桥。"
    ]
  },
  {
    "id": "e647d10f305cbf1eeb579a1d1f9b8750",
    "title": "自题小影",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "霜鬓萧萧七帙馀，豸冠绣服竟何如。",
      "忝为宪职粗知律，空负儒名少读书。",
      "修竹寒梅娱晚节，清风明月称幽居。",
      "等闲有问襟怀事，湛湛灵台点翳无。"
    ]
  },
  {
    "id": "e647d10f305cbf1ee2d3b6a5f98bb80a",
    "title": "联奎坊",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "名门积庆信无违，父子联科世所稀。",
      "月桂两攀诚卓异，奎星重映倍光辉。",
      "皋皮接武乘骢马，儒服传家著绣衣。",
      "文献百年推阀阅，门前华表自巍巍。"
    ]
  },
  {
    "id": "e647d10f305cbf1e37801cff641c2a32",
    "title": "题周氏族谱",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "故家文献岂徒然，积德由来几百年。",
      "闽郡析居嗟远别，琼台游宦属南迁。",
      "衣冠济济光前哲，诗礼彬彬蔼后贤。",
      "谱牒修明敦本始，曾孙什袭永相传。"
    ]
  },
  {
    "id": "e647d10f305cbf1e7b2d436296a6f3c6",
    "title": "袁安卧雪",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "积雪盈阶已丈馀，先生高卧自安舒。",
      "梅花纸帐宜清梦，曲巷疏篱称隐居。",
      "县令远临劳骑从，孝廉芳誉重璠玙。",
      "一朝应诏幡然起，赫赫功名太史书。"
    ]
  },
  {
    "id": "e647d10f305cbf1e54dd43daa83eaafd",
    "title": "西伯访渭",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "渭川终日坐垂纶，乐道安贫老此身。",
      "喜见熊罴占吉兆，特劳车驾到江滨。",
      "归周已觉年将迈，佐业宁知志独勤。",
      "千载画图留伟迹，令人歌咏想精神。"
    ]
  },
  {
    "id": "e647d10f305cbf1eb14871445f35003b",
    "title": "杜甫游春",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "春到皇都淑气回，杜陵仙客好怀开。",
      "郊原景物多佳致，湖海诗声属俊才。",
      "满目风云情淡荡，游人歌舞重徘徊。",
      "太平处处皆行乐，雨露深恩被草莱。"
    ]
  },
  {
    "id": "e647d10f305cbf1e30129663b4cb0815",
    "title": "渊明赏菊",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "渊明归去隐浔阳，篱菊秋深尽吐芳。",
      "璀璨金英凝晓露，娉婷玉质傲秋霜。",
      "壶觞自引酬佳节，僮仆欢迎入画堂。",
      "醉倚南窗多逸兴，高风千古托羲皇。"
    ]
  },
  {
    "id": "e647d10f305cbf1e2409675f42f5b083",
    "title": "濂溪观莲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "手植芙蓉尽放花，倚阑赏玩谩咨嗟。",
      "亭亭翠盖擎仙掌，灼灼红妆绚彩霞。",
      "十里薰风来几席，一帘香雾透窗纱。",
      "淤泥杂处应难染，外直中通信可夸。"
    ]
  },
  {
    "id": "e647d10f305cbf1e5a825bc4a18cc0b0",
    "title": "林逋观梅",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "逋仙性癖嗜梅花，六出开时兴倍赊。",
      "入座暗香清馥郁，当窗寒影瘦槎牙。",
      "晓吟自觉诗怀壮，夜饮应知酒量加。",
      "结实待看调鼎鼐，莫嫌孤淡负韶华。"
    ]
  },
  {
    "id": "e647d10f305cbf1ec95161b0a0ac0102",
    "title": "灞桥诗思",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "同云密布雪花飘，策杖殷勤过灞桥。",
      "得句也知肩屡耸，成章应觉兴偏饶。",
      "不才自信明君弃，多病宁烦故友招。",
      "太守亭中留伟貌，至今名誉尚遥遥。"
    ]
  },
  {
    "id": "e647d10f305cbf1e8cec54401b2ba73c",
    "title": "罗浮山房",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "故人家住罗浮下，山色崔嵬倚大空。",
      "云敛翠屏开玳瑁，日华金瓣削芙蓉。",
      "读书已信成名早，游宦频添别兴浓。",
      "几度披图增感慨，扁舟何日放归篷。"
    ]
  },
  {
    "id": "e647d10f305cbf1e3d69b1b80d8181c1",
    "title": "兰溪渔隐",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "故人结屋兰溪上，紫玉曾裁作钓竿。",
      "一曲沧浪清兴古，半蓑烟雨白鸥闲。",
      "从龙早岁为霖去，访旧何时衣锦还。",
      "几度凭高频拄笏，宦情乡思满江关。"
    ]
  },
  {
    "id": "e647d10f305cbf1e354565ded27cc335",
    "title": "蟾溪水阁",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "巍巍杰阁俯溪湾，几度登临豁笑颜。",
      "云影水光相上下，海鸥沙鹭共回还。",
      "宾兴已遂飞腾志，归省宁辞跋涉难。",
      "盛世功名期卓立，蹉跎莫遣鬓毛斑。"
    ]
  },
  {
    "id": "e647d10f305cbf1ec3c182672906f961",
    "title": "竹云书房",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "雪压筼筜昼未干，书斋冻合四漫漫。",
      "芸窗晃耀牙签润，蕙帐虚澄缟袂寒。",
      "声杂伊吾闻淅沥，影随杖屦共幽闲。",
      "高人素有经纶志，会接夔龙玉笋班。"
    ]
  },
  {
    "id": "e647d10f305cbf1ee2da9975d08e84a6",
    "title": "竹川书舍",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "幽人结屋傍江干，种得疏篁半亩宽。",
      "翠干拂云时弄影，沧浪浸月夜生寒。",
      "香云辟蠹书千帙，春笋充庖食一箪。",
      "苦节清修期卫武，成名应拟拜金銮。"
    ]
  },
  {
    "id": "e647d10f305cbf1e0a9f64c1bd2c1834",
    "title": "蓬莱清隐",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "玄都南畔构幽居，隔断红尘俗辙疏。",
      "瑶草生香秋榻暝，银蝉流影夜窗虚。",
      "延龄早得还丹诀，味道恒观太古书。",
      "我亦生平慕闲雅，几时相访命巾车。"
    ]
  },
  {
    "id": "e647d10f305cbf1e1367fc4631d8c77a",
    "title": "抱清轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "别构沱江第几湾，卷帘吟眺水云宽。",
      "千寻玉练来云汉，万叠银涛绕画阑。",
      "疏雨淡烟秋榻暝，碧天凉月夜窗寒。",
      "将军不是沧浪客，好向金门策治安。"
    ]
  },
  {
    "id": "e647d10f305cbf1e9060cd9fce7d6da5",
    "title": "翠筠轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "故人华构越江湾，盛种琅玕绕画阑。",
      "色带潇湘烟欲暝，翠分淇澳露初干。",
      "孤贞雅喜同襟度，劲节真堪共岁寒。",
      "旧业轩岐多秘术，相从何日问丹还。"
    ]
  },
  {
    "id": "e647d10f305cbf1edaaa150e86d089c7",
    "title": "素心轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "哲人素志淡无营，独卧衡茅乐治平。",
      "皓月清风为伴侣，寒梅修竹共幽贞。",
      "诗书教子登华要，纶綍旌贤沐宠荣。",
      "洛社耆英时结会，栖迟无复慕渊明。"
    ]
  },
  {
    "id": "e647d10f305cbf1e797f52bf6a7e417d",
    "title": "乐静轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "君子存诚志益坚，小轩端坐绝嚣喧。",
      "自甘疏散居泉石，不逐浮华竞市廛。",
      "晓起临池观舞鹤，梵馀倚槛听啼鹃。",
      "丈夫立行期终始，会有芳名继昔贤。"
    ]
  },
  {
    "id": "e647d10f305cbf1ebb85fc7bb99f6e26",
    "title": "秋菊轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "哲人嗜好异凡庸，种得秋香菊万丛。",
      "绿叶盈盈含玉润，金英灿灿傲霜风。",
      "繁华宁羡桃和李，贞洁惟亲竹与松。",
      "千载屈平堪比迹，啜英端可制衰容。"
    ]
  },
  {
    "id": "e647d10f305cbf1efbf9d6c09fb9ebbe",
    "title": "孝友堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "孝友能全世所稀，多君爱敬两无违。",
      "椿萱并秀安荣养，花萼联芳绚彩衣。",
      "甘旨承欢情款款，埙篪迭和思依依。",
      "一门行义人争讶，褒锡应看倍有辉。"
    ]
  },
  {
    "id": "e647d10f305cbf1eca7405e8a5411d60",
    "title": "永思堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "亲恩罔极岂能忘，一度追思一断肠。",
      "謦欬愰然闻梦寐，容仪俨若在羹墙。",
      "云迷垄树频瞻企，风振庭柯倍感伤。",
      "抱痛中天何日已，临风洒泪已沾裳。"
    ]
  },
  {
    "id": "e647d10f305cbf1e874b8f64d63f9122",
    "title": "慈训堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "华堂新筑奉慈亲，仪范雍雍诲语谆。",
      "世泽好培遗后嗣，家声须振绍前人。",
      "丸调熊胆资勤学，发易珍馐为待宾。",
      "会睹孙曾多俊伟，百年乔木蔼芳春。"
    ]
  },
  {
    "id": "e647d10f305cbf1eda5c2bc4b7fa2d18",
    "title": "恩荣堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "堂上慈亲白发长，九重宠命到遐方。",
      "锦衣朱翟恩荣重，凤翥龙翔御墨香。",
      "兰桂增辉枝愈茂，椿萱积庆寿弥昌。",
      "一门显耀人争羡，好竭忠贞答圣皇。"
    ]
  },
  {
    "id": "e647d10f305cbf1eda5c2bc4aa9685dc",
    "title": "恩荣堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "翌翌高堂创建成，九天雨露布恩荣。",
      "廷评久历华勋著，锦敕新颁御墨馨。",
      "鹤发双亲膺宠命，盱江千载播芳声。",
      "一门显达人争羡，好竭丹衷答圣明。"
    ]
  },
  {
    "id": "e647d10f305cbf1e913c42d7354a4495",
    "title": "恩庆堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "夏氏双亲七帙馀，承恩褒锡有谁如。",
      "龙章焕烂来天阙，贺客骈阗溢里闾。",
      "银带乌纱明彩服，珠冠霞帔杂琼琚。",
      "一门光显存忠孝，会有芳名太史书。"
    ]
  },
  {
    "id": "e647d10f305cbf1e7cf9c1d736539e91",
    "title": "庆寿堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "双亲鹤发在高堂，孝子殷勤奉寿觞。",
      "郁郁灵椿含晚翠，青青慈竹傲秋霜。",
      "遗安已信家声远，积善悬知庆泽长。",
      "从此哲人膺五福，绵绵瓜瓞自繁昌。"
    ]
  },
  {
    "id": "e647d10f305cbf1e17943894a00d3e2f",
    "title": "具庆堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "彭城权氏世多贤，学士风流似谪仙。",
      "玉笋班中辞好爵，耆英社里乐馀年。",
      "灵椿历岁枝犹茂，慈竹经秋节愈坚。",
      "济济儿孙罗膝下，莱衣彩袖舞蹁跹。"
    ]
  },
  {
    "id": "e647d10f305cbf1eef5db264354e6f02",
    "title": "寿椿堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "堂上严亲乐寿康，庭前古树郁苍苍。",
      "灵根得地封培厚，直干凌云岁月长。",
      "色映彩衣春昼媚，影摇深院午阴凉。",
      "阿戎筮仕登华要，归省行看沐宠光。"
    ]
  },
  {
    "id": "e647d10f305cbf1efb74324d6bd39dc9",
    "title": "活济堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "夙闻清誉播维扬，华扁新题活济堂。",
      "橘井浮烟侵座润，杏花飞雨入帘香。",
      "阴功盛积流芳远，种德多遗庆泽长。",
      "会看大施医国手，人跻寿域乐时康。"
    ]
  },
  {
    "id": "e647d10f305cbf1e20872554cbd9a29a",
    "title": "济生堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "早有医名播大梁，登高几度挹辉光。",
      "活人屡施还生药，济世长传不老方。",
      "十丈晴虹丹火焰，一帘红雨杏花香。",
      "阴功盛积流芳远，祚胤应期百世昌。"
    ]
  },
  {
    "id": "e647d10f305cbf1ee38dfb3a5de87566",
    "title": "淡庵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "清时显宦我何堪，抱拙安贫寄一庵。",
      "圭窦筚门情自适，菜羹蔬食味偏甘。",
      "无弦琴操高山调，直钓竿投碧水潭。",
      "遁迹已忘轩冕贵，无烦郡守为停骖。"
    ]
  },
  {
    "id": "e647d10f305cbf1e8825338ba877a9eb",
    "title": "默庵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "圣门垂训戒多言，之子持循志益坚。",
      "启齿每防轻诞失，省躬恒虑悔尤愆。",
      "三缄自信无非议，一默真同不语禅。",
      "千载南容能比迹，芳名应见后人传。"
    ]
  },
  {
    "id": "e647d10f305cbf1e1e3b06c720f2d21b",
    "title": "芸庵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "手植芸香满涧隈，结茅习静共徘徊。",
      "最宜辟蠹藏书帙，更喜清芬入酒杯。",
      "兰草谩夸同气味，轩干端可作舆台。",
      "高人久秉灵均操，会有芳名彻上台。"
    ]
  },
  {
    "id": "e647d10f305cbf1e66f7e06092561661",
    "title": "寅庵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "哲人操履异凡庸，终日乾乾省厥躬。",
      "举目若临天帝座，出门如睹大宾容。",
      "半生持守无违越，万虑潜消自感通。",
      "嗟我小心恒翌翌，芝兰气味喜相同。"
    ]
  },
  {
    "id": "e647d10f305cbf1e69d1b03a5d698f22",
    "title": "静斋",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "之子存诚志独坚，幽斋端坐绝嚣喧。",
      "诗书养性忘尘虑，淡薄持心少俗缘。",
      "一枕松风秋籁肃，半窗梅影月轮圆。",
      "丈夫立行期终始，会有芳名继昔贤。"
    ]
  },
  {
    "id": "e647d10f305cbf1e55046b17bbd4760c",
    "title": "贺寿诗",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "昨宵南极一旦光，罗绮筵开集画堂。",
      "戏彩诸孙皆俊伟，称觞贺客尽颙昂。",
      "椿萱秀茂欢声远，兰玉阴深庆泽长。",
      "百岁应知登鹤算，绵绵五福自繁昌。"
    ]
  },
  {
    "id": "e647d10f305cbf1e13b27d1daa1f00b4",
    "title": "挽知府李至刚",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "三朝省部旧名臣，出守闽南德化新。",
      "共喜寿康娱晚节，俄惊鵩鸟集承尘。",
      "空馀事业留青简，无复衣冠谒紫宸。",
      "却羡贤郎能接武，蜚声粉署正青春。"
    ]
  },
  {
    "id": "e647d10f305cbf1edeb521d13eac97e2",
    "title": "挽知几先生",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "知几学行古人俦，一别尘寰四十秋。",
      "作令才名留贵邑，为儒清誉满凉州。",
      "丹山凤杳瞻华彩，碧落文成载玉楼。",
      "几度临风观国鉴，不堪呜咽悼前修。"
    ]
  },
  {
    "id": "e647d10f305cbf1e40d66ac4a932570d",
    "title": "挽西宁何先生",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "先生行谊更谁伦，松竹清标迥出尘。",
      "教子要知先世泽，营家宁论谪居贫。",
      "仙踪去后名犹在，吟稿传来墨尚新。",
      "抚卷不堪增感慨，缅怀贤哲为沾巾。"
    ]
  },
  {
    "id": "e647d10f305cbf1ee734d0ed925a19e4",
    "title": "挽知县刘正言",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "凫舄翩翩到玉京，南柯一梦竟难醒。",
      "徒令后世称循吏，无复当时仰列星。",
      "清誉独留榆里颂，新阡应重玉堂铭。",
      "衔哀难弟扶丧去，泪洒西风叹鹡鸰。"
    ]
  },
  {
    "id": "e647d10f305cbf1efe6a45b5c1bd3182",
    "title": "挽藏性",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "同膺荐剡谒承明，羡子才华独老成。",
      "衣绣柏台多伟绩，鸣琴花县著英声。",
      "经纶尚拟登枢要，倾逝宁知隔杳冥。",
      "旅榇迢迢归浙水，临风不禁泪频倾。"
    ]
  },
  {
    "id": "e647d10f305cbf1e41f8f3678e46b630",
    "title": "挽徐德新",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "几年峨豸侍枫宸，又绾铜章牧野人。",
      "激浊扬清威望日，承流宣化宠恩新。",
      "悬车已喜归桑梓，乘化俄惊弃世尘。",
      "赖有贤孙能济美，荣登甲第正青春。"
    ]
  },
  {
    "id": "e647d10f305cbf1e292d17199c501282",
    "title": "挽徐用中",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "宏才硕德共称贤，郡校王门秩屡迁。",
      "造就人材多俊伟，论思道义独精专。",
      "遐陬谪宦安卑分，故国归休乐暮年。",
      "耋耄一朝乘幻化，更无遗恨到重泉。"
    ]
  },
  {
    "id": "e647d10f305cbf1e515a632684510819",
    "title": "挽邓大尹二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "才华卓荦冠群英，作邑名藩最有声。",
      "化俗鸣琴推子贱，赋归拂袖学渊明。",
      "投闲自许跻耆耄，乘化谁知隔杳冥。",
      "朋旧不堪增感慨，临风些罢为沾缨。"
    ]
  },
  {
    "id": "e647d10f305cbf1e515a6326f7015edf",
    "title": "挽邓大尹二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "解印归来卧白云，溪山容与谢尘纷。",
      "宗姻揖让敦彝典，孙子贻谋蔼礼文。",
      "宦辙每嗟离别久，神游遽尔死生分。",
      "何年埋玉芳山下，鹤唳猿啼不忍闻。"
    ]
  },
  {
    "id": "e647d10f305cbf1e4ad4cdcdfa3d6524",
    "title": "挽石员外",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "早岁宾兴入上庠，九重雨露沐恩光。",
      "几年旧赞容台政，五品新迁粉署郎。",
      "盛世功名期永显，壮龄沦没重堪伤。",
      "孤儿扶衬云中去，泪洒西风欲断肠。"
    ]
  },
  {
    "id": "e647d10f305cbf1e7fcd91a86b08a6c7",
    "title": "挽僚友余得祥御史",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "秋水精神气浩然，为郎青琐已多年。",
      "从龙紫塞恩曾沐，历政黄门秩屡迁。",
      "素志未忘三釜养，丹心常在五云边。",
      "那堪遽赴修文召，痛哭芳魂隔九泉。"
    ]
  },
  {
    "id": "e647d10f305cbf1e29c32407a7452926",
    "title": "挽昌平县典史吴应麟",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "一自鸣驺出薜萝，拜官邑幕沐恩波。",
      "花村方听甘棠颂，榆里俄闻薤露歌。",
      "蝶舞漆园魂梦杳，鹤飞华表月明多。",
      "铭题太史如椽笔，芳誉应知永不磨。"
    ]
  },
  {
    "id": "e647d10f305cbf1e004266856373d575",
    "title": "挽石洲梁先生",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "华发萧萧七帙馀，南柯梦断竟长驱。",
      "家庭那复闻严训，闾里空嗟失楷模。",
      "海鹤归时云影暗，陇猿啼处月轮孤。",
      "九原不用留深恨，令子人夸彩凤雏。"
    ]
  },
  {
    "id": "e647d10f305cbf1ea44b75749b9d3443",
    "title": "挽举子刘旸",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "金榜无名志不休，高科还拟占鳌头。",
      "摽梅已喜成婚偶，绝壑宁知失夜舟。",
      "三尺旅坟埋白璧，一缄哀讣到皇州。",
      "朋簪饮泣咸嗟悼，欲奠椒浆愧末由。"
    ]
  },
  {
    "id": "e647d10f305cbf1ec7230c722a62c88c",
    "title": "挽监生卢用宾",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "功名蹭蹬竟无成，归卧衡茅乐治平。",
      "寿考谩期登耋耄，死生那料隔幽冥。",
      "盍簪尚忆当年乐，闻讣偏惊此日情。",
      "欲奠生刍天万里，临风洒泪为沾缨。"
    ]
  },
  {
    "id": "e647d10f305cbf1e988a2b697884d341",
    "title": "挽于侍郎父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "两承褒锡降黄麻，柱石名卿秩屡加。",
      "昭代荣恩诚旷荡，庆门宗祜倍光华。",
      "香山耆艾畴能及，洛社风流世所夸。",
      "乘化翛然归尽日，乡闾悲悼不胜嗟。"
    ]
  },
  {
    "id": "e647d10f305cbf1ef70d2db7f5c8b1e0",
    "title": "挽刑部薛侍郎父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "教子深期致显融，建登华要已云终。",
      "九京虽负生前愿，三品还膺殁后封。",
      "陇树寒猿啼落月，士林哀些挹清风。",
      "生刍一束无由奠，极目天南思不穷。"
    ]
  },
  {
    "id": "e647d10f305cbf1e9abbd171433bc120",
    "title": "挽强御史父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "一夜西风玉树摧，哲人云逝重堪哀。",
      "空馀高义昭南海，无复斑衣戏老莱。",
      "庭畔乔松犹自秀，堂前丛菊为谁开。",
      "传家赖有贤郎在，藉藉芳名播内台。"
    ]
  },
  {
    "id": "e647d10f305cbf1ef1dd37eac4cc8156",
    "title": "挽郑佥宪父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "把剑频年赋式微，故乡迥隔未能归。",
      "侨居种德推华阀，教子成名著绣衣。",
      "锦敕褒荣恩甫降，灵椿凋谢世先违。",
      "忝联桑梓闻哀讣，楚些歌残涕泪挥。"
    ]
  },
  {
    "id": "e647d10f305cbf1e6396041c248e4f94",
    "title": "挽顾主事父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "皓发苍颜八帙馀，承恩衣锦在乡闾。",
      "香山遗逸人争讶，洛社风流世罕如。",
      "甘旨正宜安孝养，幽冥那料竟长驱。",
      "不堪旅邸题哀些，泪洒西风湿袂襦。"
    ]
  },
  {
    "id": "e647d10f305cbf1e91a5392d967ef2cf",
    "title": "挽卫司谏父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "薤露歌残倚夕晖，哲人嗟与世相违。",
      "徒令冢嗣思遗训，无复高堂戏彩衣。",
      "耆旧独怜乡邑少，仪型顿觉里闾希。",
      "玉堂大老铭潜德，千载行人挹素辉。"
    ]
  },
  {
    "id": "e647d10f305cbf1e14624ad86e9b7d95",
    "title": "挽刘都事父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "禄养方期乐寿康，俄惊幻化掩玄堂。",
      "溪山风月遗吟稿，幕府才华羡令郎。",
      "夜鹤悲时云冉冉，晓猿啼处树苍苍。",
      "遥瞻独秀峰千尺，挂剑何时到墓傍。"
    ]
  },
  {
    "id": "e647d10f305cbf1e99a1b4fd01ab94bc",
    "title": "换吴敏父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "华发萧萧两鬓霜，闲居诗酒日徜徉。",
      "承家有子工书法，受学宁忘教义方。",
      "陶径菊荒秋雨冷，寿乡人去晓山苍。",
      "铭题太史如椽笔，墓道应知有耿光。"
    ]
  },
  {
    "id": "e647d10f305cbf1e77a4856a479fadfe",
    "title": "挽陈处士守初",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "岭海霜凋玉树枝，哲人倾逝倍堪悲。",
      "徒令后进怀高谊，无复当年睹令仪。",
      "华表鹤归魂杳杳，邯郸梦断夜迟迟。",
      "起家却羡贤宗嗣，宰邑才名远近驰。"
    ]
  },
  {
    "id": "e647d10f305cbf1e80d7c9db89a2d2aa",
    "title": "挽竹隐处士",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "养素方期乐暮年，俄惊奄弃隔重泉。",
      "翠筠托迹清芬在，黄甲题名令子贤。",
      "海鹤怨时魂杳杳，陇猿啼处草芊芊。",
      "生刍一束无由致，薤露歌残思惘然。"
    ]
  },
  {
    "id": "e647d10f305cbf1e7d08b1dcbaf53492",
    "title": "挽袁隐君",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "音讣新随塞雁回，哲人云逝重堪哀。",
      "膏肓病入诚难治，松桧霜飘却易摧。",
      "无复香山遗故老，还从桂籍见清才。",
      "铭题宗伯如椽笔，耿耿文光烛夜台。"
    ]
  },
  {
    "id": "e647d10f305cbf1e4cf13f02e274f1f6",
    "title": "挽大理寺丞李奎弟",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "游宦从兄备险艰，晚归田里乐幽闲。",
      "养亲共羡敦诚孝，积学还期策治安。",
      "寿应井桑魂竟杳，梦回池草会应难。",
      "孔怀怜我惟孤立，哀些吟成泪涕潸。"
    ]
  },
  {
    "id": "e647d10f305cbf1ead0d309916a3b78a",
    "title": "挽静乐处士",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "早辞筐箧厌尘缘，筑室幽栖乐暮年。",
      "教子未酬三釜养，违荣遽作五羊仙。",
      "月明华表回辽鹤，云冷香山怨杜鹃。",
      "一束生刍何日致，长歌楚些泪潸然。"
    ]
  },
  {
    "id": "e647d10f305cbf1e327f421bfb426de8",
    "title": "挽高邮王处士",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "江湖早岁恣遨游，晚节归来守故丘。",
      "倒屣每留宾客醉，遗安恒为子孙谋。",
      "光阴迅若驹过隙，尘世嗟如海发沤。",
      "振袂一朝成永诀，乡闾悲悼不能休。"
    ]
  },
  {
    "id": "e647d10f305cbf1ef9e6a443249754da",
    "title": "挽俞汉远",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "早有声华动里闾，偶从戍役入皇都。",
      "淋漓翰墨人争羡，洒落襟怀世罕如。",
      "荐剡交驰期效用，邯郸梦断竟长驱。",
      "旧游凋谢诚堪悼，蒿里歌残重叹吁。"
    ]
  },
  {
    "id": "e647d10f305cbf1e1af5cd05298868d0",
    "title": "挽包德怀",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "谪宦栖迟鬓已苍，朋簪诗酒日徜徉。",
      "亨衢尚拟登华秩，绝壑宁知失夜航。",
      "颇恨青蝇污白璧，空怜素志比秋霜。",
      "我来欲致生刍奠，忍听啼乌泣夕阳。"
    ]
  },
  {
    "id": "e647d10f305cbf1eb12e6525379ac6bb",
    "title": "挽文秉安",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "泮水论交记昔年，君寻旧隐早归田。",
      "期颐谩拟登遐算，沦逝宁知隔九泉。",
      "翠竹苍松留别梦，淡云疏雨翳新阡。",
      "承家赖有诸郎在，德业应期百世传。"
    ]
  },
  {
    "id": "e647d10f305cbf1e349f5c1ce70c6708",
    "title": "挽李参政母封氏淑人",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "年逾三十失夫天，洁白坚持誓不迁。",
      "教子功勤名已遂，治家清俭业能全。",
      "寿登耋耄违荣养，梦入蓬莱位列仙。",
      "宗伯铭文昭百世，更无遗恨到重泉。"
    ]
  },
  {
    "id": "e647d10f305cbf1eca7c4c820d3afca7",
    "title": "挽吴参将母",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "冰玉坚持五十霜，一朝云逝倍堪伤。",
      "养姑尽孝登高寿，教子成名镇朔方。",
      "懿范谩夸邹孟母，令名宁愧卫共姜。",
      "儒绅哀挽联篇什，行谊应知永不忘。"
    ]
  },
  {
    "id": "e647d10f305cbf1ec210a5c05b66abb3",
    "title": "挽吴秀才母李氏",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "天南昨夜婺星沈，贤母云亡动士林。",
      "示教昔闻曾断织，周贫那睹复施金。",
      "云迷秀阁幽魂杳，雨暗泉台碧草深。",
      "却喜贤郎才卓荦，褒封早晚拜纶音。"
    ]
  },
  {
    "id": "e647d10f305cbf1e12ce67e9e800baa6",
    "title": "挽丁佥都内井氏淑人",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "安乐艰危六十年，顺承君子共称贤。",
      "治家勤俭资无匮，御下宽宏嗣有传。",
      "寿考谩期同禄养，仙游那料弃尘缘。",
      "西风旅榇南归去，载道悲歌为洒然。"
    ]
  },
  {
    "id": "e647d10f305cbf1eb0d2ecd9c6597052",
    "title": "挽知府李至刚内孙氏恭人",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "毓秀闺门记昔年，大归名阀遂移天。",
      "顺承君子躬夷险，教育诸儿总俊贤。",
      "忧患荐膺成永诀，褒封遄复贲重泉。",
      "玉堂大老铭潜德，行谊应知百世传。"
    ]
  },
  {
    "id": "e647d10f305cbf1e90c73feac37b53b9",
    "title": "题雨竹",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "傲历冰霜久，沾濡雨露深。",
      "青青长自苦，不改岁寒心。"
    ]
  },
  {
    "id": "e647d10f305cbf1e063fc00a7892a687",
    "title": "题雪梅",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "铁石心肠壮，冰霜节操坚。",
      "纤尘应不染，洁白自娟娟。"
    ]
  },
  {
    "id": "e647d10f305cbf1e4b3c31e5784b2767",
    "title": "咏松",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "矫劲神偏古，孤高韵自清。",
      "终令众恶草，不敢傍根生。"
    ]
  },
  {
    "id": "e647d10f305cbf1ed0d1e1e301aeecf9",
    "title": "古意二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "茑萝萦高枝，终抱高枝朽。",
      "烈士托穷交，穷交称耐久。"
    ]
  },
  {
    "id": "e647d10f305cbf1ed0d1e1e3a99bbdce",
    "title": "古意二首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "傍石蒲草瘦，傍湖蒲草肥。",
      "因依各已定，不愿更相移。"
    ]
  },
  {
    "id": "e647d10f305cbf1eb1487144e848e055",
    "title": "杜甫游春",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "满目春光景物妍，蹇驴徐步慢扬鞭。",
      "杜陵诗客情如许，那惜花村买酒钱。"
    ]
  },
  {
    "id": "e647d10f305cbf1e3012966347335255",
    "title": "渊明赏菊",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "五柳庄前九日临，黄花开遍绕篱金。",
      "壶觞自引酬佳节，醉倚西风发浩吟。"
    ]
  },
  {
    "id": "e647d10f305cbf1e5a825bc4f34afd43",
    "title": "林逋观梅",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "昨夜西湖雪半消，枝南枝北尽琼瑶。",
      "杖藜试过溪桥去，香气侵人思欲飘。"
    ]
  },
  {
    "id": "e647d10f305cbf1e2409675fc77e9e23",
    "title": "濂溪观莲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "芙蕖灼灼绚红霞，吟倚危阑兴倍加。",
      "忆昔濂溪陈迹杳，画图赢得世人夸。"
    ]
  },
  {
    "id": "e647d10f305cbf1e856f1e0c310d608a",
    "title": "右军观鹅",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "写就黄庭换白鹅，笼归闲放浴晴波。",
      "日长独倚危阑玩，两袖薰风逸兴多。"
    ]
  },
  {
    "id": "e647d10f305cbf1e2249b8724034627f",
    "title": "东坡画竹",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "坡翁仙去已多年，翰墨空遗后世传。",
      "半幅溪藤双凤翥，渭川风景自依然。"
    ]
  },
  {
    "id": "e647d10f305cbf1e7a942d21cebd458c",
    "title": "陈抟高卧",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "华山深处是衡茅，一枕清风百虑抛。",
      "徵使远临犹未醒，任教红日转松梢。"
    ]
  },
  {
    "id": "e647d10f305cbf1ebe11bad3485d0943",
    "title": "子房进履",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "孺子才华间世奇，圯桥相遇即相知。",
      "不因进履传兵法，寸舌那能作帝师。"
    ]
  },
  {
    "id": "e647d10f305cbf1e72137c409f8f02ab",
    "title": "苏秦受业",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "道义悠悠贯古今，当时讲授意精深。",
      "如何只用权谋术，不说经纶济世心。"
    ]
  },
  {
    "id": "e647d10f305cbf1eb5535afe48711a6d",
    "title": "二仙共语",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "二仙谈道日忘休，顷刻宁知是几秋。",
      "服得丹砂应不老，相期蓬岛共遨游。"
    ]
  },
  {
    "id": "e647d10f305cbf1eb42ce2dca154aaa0",
    "title": "瘦马",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "汗血曾收野战功，沙场千里疾如风。",
      "只今老去无筋力，卧向斜阳碧草中。"
    ]
  },
  {
    "id": "e647d10f305cbf1e80cbfcf63f8878ab",
    "title": "立马",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "饮罢龙河上御堤，奚官鞚立蹙霜蹄。",
      "孙阳未遇无知己，羞向东风不肯嘶。"
    ]
  },
  {
    "id": "e647d10f305cbf1e424d9b74d913139c",
    "title": "走马",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "蹄翻碧玉势如飞，龙种由来间世稀。",
      "忆在穆王乘八骏，共夸造父善驱驰。"
    ]
  },
  {
    "id": "e647d10f305cbf1e750609cda35ead07",
    "title": "系马",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "圉人昂首搭丝缰，暂把骅骝憩绿杨。",
      "玉漏声残阊阖启，又随仙仗侍明光。"
    ]
  },
  {
    "id": "e647d10f305cbf1e789e1c6376e2edb5",
    "title": "画马",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "渥洼神骏气如山，顾影骄嘶朔漠寒。",
      "只恐化龙无觅处，故教写入画图看。"
    ]
  },
  {
    "id": "e647d10f305cbf1eb1cee26c16fd8fee",
    "title": "凤凰",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "天开文运际昌期，凤鸟来鸣睹羽仪。",
      "知是太平灵物见，谩将歌咏继周诗。"
    ]
  },
  {
    "id": "e647d10f305cbf1ed5132c51d4e67c8e",
    "title": "题画虎头",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "健笔伊谁写虎头，风生林壑气如秋。",
      "将军伟貌人争讶，伫睹荣封万里侯。"
    ]
  },
  {
    "id": "e647d10f305cbf1e73243a9476fde769",
    "title": "题安晚轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "将军素志在林丘，壮盛先为晚节谋。",
      "衣锦好看归去日，重开三径乐优游。"
    ]
  },
  {
    "id": "e647d10f305cbf1e723590521efa399f",
    "title": "题栖竹轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "筑亭来伴碧琅玕，苦节清修傲岁寒。",
      "好截伶伦双凤管，月明吹向彩云端。"
    ]
  },
  {
    "id": "e647d10f305cbf1e6fcb5faab2b9470b",
    "title": "清明日云中分院偶成",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "清明节届日迟迟，三叠绵衣体不离。",
      "岭表此时摇画扇，桑乾河水尚流澌。"
    ]
  },
  {
    "id": "e647d10f305cbf1e476c7412331611f0",
    "title": "答同年翟彦荣所寄韵",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "坐把南山翠作堆，故人别去重徘徊。",
      "同年交好情偏厚，时寄新吟慰客怀。"
    ]
  },
  {
    "id": "e647d10f305cbf1e7fe8d60f62bf1d4d",
    "title": "依陈副都所寄韵三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "驱驰遐峤雨经春，晓镜惊看白发新。",
      "独羡内台贤执宰，抚安深慰陇西人。"
    ]
  },
  {
    "id": "e647d10f305cbf1e7fe8d60f18423f5e",
    "title": "依陈副都所寄韵三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "别后悠悠叹暌违，帝乡何日共言归。",
      "臂翰不到长安道，赋罢停云思欲飞。"
    ]
  },
  {
    "id": "e647d10f305cbf1e7fe8d60f4688b556",
    "title": "依陈副都所寄韵三首",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "执法由来映列星，远持玉节镇边城。",
      "尽看霖雨回枯槁，不负仁皇付托情。"
    ]
  },
  {
    "id": "e647d10f305cbf1e9669aa6d3692811e",
    "title": "和靖观梅",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "瑞叶飞花玉作林，幽香寒逼似难禁。",
      "举杯为赠孤山叟，底事凭阑苦独吟。"
    ]
  },
  {
    "id": "e647d10f305cbf1e2a7e0d7a2ee45f52",
    "title": "七夕",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "泪痕如雨恨如丝，肠断银河欲渡时。",
      "儿女不知离别事，只言今夕是佳期。"
    ]
  },
  {
    "id": "e647d10f305cbf1efa8dc97fa8c0ce3c",
    "title": "贺寿诗为滁阳赵士衡补题",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "滁阳赵高士，卓荦超群伦。",
      "妙龄志远大，积学期立身。",
      "朅来寓京华，交接多显人。",
      "契合重金石，义孚情益真。",
      "芳晨届初度，庆贺罗众宾。",
      "秬酒载芳烈，海错陈奇珍。",
      "王母果献桃，麻姑脯擘麟。",
      "戏彩兢诸孙，喜气何氤氲。",
      "杂遝喧华堂，剧饮忘晨昏。",
      "铜狄醉摩挲，玉枝汗不津。",
      "嗟人生两间，驰逐徒纷纷。",
      "一朝委晞露，竟为车马尘。",
      "何如松柏姿，历岁犹精神。",
      "卓哉赵高士，齿迈行弥敦。",
      "耳顺方及期，花甲才周旬。",
      "谅天佑吉人，祉福来无垠。",
      "愿歌南山雅，寿考期千春。"
    ]
  },
  {
    "id": "e647d10f305cbf1e493943beacabdfd4",
    "title": "送邵婿捧敕命还东莞",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "嗟我来京师，历岁已逾七。",
      "忝职在宪台，旦夕靡遑逸。",
      "激扬乏长材，献纳愧凉德。",
      "慈亲在高堂，鹤发逾七帙。",
      "一子侍晨昏，顷刻难离侧。",
      "随官缺僮仆，干蛊鲜子侄。",
      "去秋邵婿来，旅邸勤顾恤。",
      "公退问安否，朝参候出入。",
      "翁婿情怡愉，驹隙半载及。",
      "寻蒙圣主恩，悯念慎厥职。",
      "循例授敕词，父母亦褒锡。",
      "光宠被一门，存没咸感激。",
      "顾予系于官，省拜殊未得。",
      "婿今捧敕还，戒行将有日。",
      "制冠与服带，官贫莫能饰。",
      "聊以备礼文，孝心徒恻恻。",
      "惟时属仲春，阳回冰冻释。",
      "轻舟发潞河，涉远宜谨饬。",
      "到家当盛夏，薰风长群物。",
      "喜气溢廷帏，荣耀生里域。",
      "俯仰期报称，鼓舞歌帝力。",
      "父兮尽慈爱，臣则效忠赤。",
      "子弟敦孝敬，耕稼给徭役。",
      "能不忝厥生，永以保贞吉。"
    ]
  },
  {
    "id": "e647d10f305cbf1ee4ec5d0961f58372",
    "title": "梅兰竹石卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "卓哉贤幕宾，风标出尘俗。",
      "妙龄富才猷，高志等鸿鹄。",
      "承恩赞大邑，冰檗恒自勖。",
      "公退坐幽轩，淡然百无欲。",
      "惟嗜梅与兰，更爱石兼竹。",
      "次第罗前除，把玩豁心目。",
      "梅开挹清芬，兰吐袭芳郁。",
      "石则比坚刚，竹以励贞淑。",
      "为政苟若斯，庶永保天禄。",
      "陋彼营利徒，闻风良愧恧。",
      "勉旃慎厥终，汗简载华躅。"
    ]
  },
  {
    "id": "e647d10f305cbf1efcc1dfffc2206789",
    "title": "归隐图",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "乔松生涧壑，雨露恒浥滋。",
      "荐历岁华久，上接浮云齐。",
      "工师未见遇，樵牧傍睨之。",
      "一夕霜霰至，百卉皆摧萎。",
      "苍然挺奇秀，凛凛冰雪姿。",
      "至人命多舛，材大用亦迟。",
      "勖哉崇令德，远大以为期。"
    ]
  },
  {
    "id": "e647d10f305cbf1e503c6f89a1b81a86",
    "title": "题画",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "每怀冰壑翁，别后廿馀载。",
      "梦寐常见之，风标宛然在。",
      "天涯得遗墨，令我发深慨。",
      "缣素盈数尺，山势连渤澥。",
      "楼阁俯溪湾，林木起疏霭。",
      "飞瀑悬高崖，迥隔青天外。",
      "岩谷绝嚣諠，地位诚爽闿。",
      "想当盘礡时，神情极冥会。",
      "颇拟龙眠麟，超脱虎头恺。",
      "把玩重摩挲，宝之比琼瑰。",
      "仙翁不可见，睹此面如对。",
      "思昔寓南交，朋簪总文彩。",
      "惟翁管鲍俦，胶漆情不改。",
      "一朝忽分散，良晤那可再。",
      "题诗纪交游，云树杳淮海。"
    ]
  },
  {
    "id": "e647d10f305cbf1e503c6f89aba2f002",
    "title": "题画",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "谭生西川彦，翛然山泽癯。",
      "读书致经济，展卷窥唐虞。",
      "洒落复好古，图画尤所需。",
      "邂逅少游裔，挥染劳勤劬。",
      "缣素盈数尺，磅礡何萦纡。",
      "层峦接霄汉，势若龙虎趋。",
      "松桧荫华屋，疑是神仙居。",
      "一翁坐木榻，列侍双僮仆。",
      "奔趋奉茗饮，宴坐忘朝晡。",
      "风荡书帷动，云敛月色孤。",
      "于焉事幽讨，巢许以为徒。",
      "清风播寰宇，高致凌太虚。",
      "生也什袭藏，宝之类璠玙。",
      "持来索题句，老我诗肠枯。",
      "临风写短章，兴与秋旻俱。"
    ]
  },
  {
    "id": "e647d10f305cbf1e6ca616c55519f11b",
    "title": "壮游卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "之子怀壮志，妙龄事远游。",
      "青丝鞚騄駬，宝带悬吴钩。",
      "晨兴出都门，凉风起萧飕。",
      "征夫戒严程，千里思悠悠。",
      "天关高迢遥，苍翠空中浮。",
      "振策历夷险，修途行复留。",
      "元戎开将阃，迥在平城陬。",
      "折节礼贤士，倾心需才猷。",
      "子今往从之，宾主应相投。",
      "于以展素蕴，赞画真良谋。",
      "子良亦何人，芳誉垂千秋。",
      "鸿鹄薄霄汉，斥鴳宁与俦。",
      "勉矣树嘉绩，勋名期早收。"
    ]
  },
  {
    "id": "e647d10f305cbf1e55c62ff60014284e",
    "title": "椿萱堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "东吴有伟士，家近阖闾城。",
      "构堂奉二亲，揭以椿萱名。",
      "嘉树荫前除，郁郁含坚贞。",
      "奇葩植北牖，浥露垂芳英。",
      "愿祝双亲寿，百岁如篯铿。",
      "晨昏候寒燠，甘旨勤奉承。",
      "亲颜既怡悦，子心安以宁。",
      "朅来游帝都，荏苒岁屡更。",
      "迢迢姑苏台，水陆几千程。",
      "慈亲固无恙，孝子伤中情。",
      "作图慰遐思，题咏多名卿。",
      "从事西北陲，油幕谈戎兵。",
      "岂无双鲤鱼，不得躬作羹。",
      "亦有紫貂裘，何由至亲庭。",
      "遥瞻天际云，涕泪时纵横。",
      "丈夫志霄汉，身立名乃成。",
      "行当衣锦归，捧觞为亲荣。"
    ]
  },
  {
    "id": "e647d10f305cbf1e17943894d66227f2",
    "title": "具庆堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "沅陵金氏子，赋性孝且良。",
      "双亲介眉寿，鹤发垂高堂。",
      "定省从朝夕，甘旨勤持将。",
      "孝心深自慰，亲颜喜且扬。",
      "朅来縻好爵，南北成参商。",
      "屺岵屡登陟，云树遥瞻望。",
      "恨臂不羽翰，飞去亲之旁。",
      "于兹发遐想，潸然雨泪滂。",
      "亲兮幸无恙，寿考殊康强。",
      "会看衣锦归，戏舞斑斓裳。",
      "忠孝两难尽，百世传遗芳。"
    ]
  },
  {
    "id": "e647d10f305cbf1ec776d6661fe18432",
    "title": "忠顺堂",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "粤南有佳士，隐处勾漏城。",
      "读书务穷理，秉德惟存诚。",
      "殷勤事父兄，姻睦著家庭。",
      "从事登藩垣，落落多贤声。",
      "拜官寓京师，雨露沾恩荣。",
      "寅恭修职业，黾勉事公卿。",
      "夙夜罔敢怠，朝野咸知名。",
      "孝敬实能践，忠顺名乃成。",
      "高堂揭华扁，题咏罗群英。",
      "勖哉慎终始，永矣扬芳馨。"
    ]
  },
  {
    "id": "e647d10f305cbf1e2df962f1eafa4a10",
    "title": "止静轩",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "幽轩敞华构，揭以止静名。",
      "讲学既有得，为善宁不成。",
      "潭水无纤波，灵台湛虚明。",
      "勉旃慎终始，千载传芳声。"
    ]
  },
  {
    "id": "e647d10f305cbf1eb842bbc697df4e7c",
    "title": "睇云思亲",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "夏君青云彦，皎皎琼瑶姿。",
      "妙龄擢高第，才誉纷四驰。",
      "拜官属冢宰，考课咸称宜。",
      "得禄崇孝养，亲颜喜滋滋。",
      "旨甘甚适意，定省无违期。",
      "室家迭相庆，寿考登期颐。",
      "朅来谪平城，南北天一涯。",
      "双亲固无恙，孝子徒伤悲。",
      "遥瞻天际云，引领增遐思。",
      "悠扬起复灭，宛隔吴江湄。",
      "白衣变苍狗，疑傍亲庭飞。",
      "心旌恒摇摇，安得随往来。",
      "承欢事膝下，戏我斑斓衣。",
      "延伫倍惆怅，涕泪双交垂。",
      "劬劳恩罔极，乌乌情依依。",
      "作图写怀抱，于以慰别离。",
      "思昔狄梁公，伟绩传当时。",
      "惟天佑吉人，否乃泰之基。",
      "物理固如是，勖君勿歔欷。",
      "会当衣锦归，闾里生光辉。"
    ]
  },
  {
    "id": "e647d10f305cbf1ecca17991e3d2c3e0",
    "title": "曲江云舍",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "赣州黄氏裔，宦寓曲江城。",
      "隐居务种德，教子惟穷经。",
      "子业日孜孜，一朝掇科名。",
      "拜官任六察，风裁冠群英。",
      "严亲居故乡，水陆阻修程。",
      "遥瞻天际云，缥缈连沧溟。",
      "悠扬千万态，宛转纵复横。",
      "吾亲舍其下，无由遂归宁。",
      "萱帏早已背，慈颜杳幽冥。",
      "灵椿浥朝露，葱蔚恒峥嵘。",
      "岂无御筵馔，不得备三牲。",
      "亦有锦绣衣，何时为亲荣。",
      "念之五内摧，潸然双泪零。",
      "作图寓遐思，云舍揭前楹。",
      "朝回时注目，聊以舒中情。",
      "令名昭远迩，赋咏多名卿。",
      "篇章联卷帙，金玉铿锵鸣。",
      "揄扬义已至，期望意亦并。",
      "人生霄壤间，际遇良匪轻。",
      "孝敬贵克尽，忠荩名乃成。",
      "矧兹台宪臣，尤宜秉清贞。",
      "践履苟不愧，褒旌恩永承。",
      "会当颁锦敕，光彩生门庭。",
      "尊翁冠獬豸，皓发映华缨。",
      "愿言励终始，千载扬芳馨。"
    ]
  },
  {
    "id": "e647d10f305cbf1ee63a702e39192067",
    "title": "洞明医道卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "昔有秦越人，视疾见肺腑。",
      "死者能还生，芳名播今古。",
      "悠悠千载后，畴能踵其武。",
      "吴门有佳士，早岁掇簪组。",
      "拜官贰廷尉，平反绝冤苦。",
      "朅来谪平城，酸苦甘自茹。",
      "闲将调元手，为民起疲瘦。",
      "灾疢验六气，腠理明三部。",
      "橘井贮香泉，杏林盎时雨。",
      "仁慈自此施，夙志良不负。",
      "宗藩抱微疴，俗医弗能愈。",
      "延君来治之，审证究厥绪。",
      "外邪既荡涤，内虚亦滋补。",
      "神观渐复初，有如鱼脱罟。",
      "酬劳具束帛，舁酒配肥羜。",
      "君乃拂衣行，视之等鸿羽。",
      "纷纷炫术徒，规利若市贾。",
      "君诚贤于人，馀子奚足语。",
      "乃摛云锦章，飘然鸾凤舞。",
      "医道题洞明，美号自兹举。",
      "永媲古人传，名垂在寰宇。"
    ]
  },
  {
    "id": "e647d10f305cbf1e5cccdf7905c9416d",
    "title": "贞节卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "吴门仰氏妇，念八亡其夫。",
      "殒身欲同竁，奈此双孤雏。",
      "忍死营葬祭，鬻珥供衣襦。",
      "儿长就外传，丸胆教诗书。",
      "女大学织纴，机杼忘勤劬。",
      "儿也念同气，省兄上皇都。",
      "抱疾卒旅邸，函榇归故庐。",
      "天不悯孤茕，重罹此毒痡。",
      "悲号竟谁诉，泪眼泣已枯。",
      "赖有犹子妇，爱敬如亲姑。",
      "奉养备滫瀡，定省勤朝晡。",
      "嗣孙亦诚孝，寒燠问起居。",
      "康宁颇自慰，贞操终不渝。",
      "圣朝重节义，旌诏来天衢。",
      "郡城屹华扁，光彩生门闾。",
      "共姜迹可继，千载扬芳誉。"
    ]
  },
  {
    "id": "e647d10f305cbf1e5cccdf79d9646b38",
    "title": "贞节卷",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "庐陵鄢氏母，芳龄失所天。",
      "守志育孤儿，儿大谪戍边。",
      "孀妇义从子，节孝图两存。",
      "开平渺何许，邈与胡境连。",
      "三时飞羽书，四郊起狼烟。",
      "教儿习骑射，跃马挥戈鋋。",
      "一朝擒丑虏，俘献宸廷前。",
      "论功定爵赏，列校职乃迁。",
      "归来拜慈母，母子共凄然。",
      "念父殁已久，幽魂閟重泉。",
      "得禄不逮养，风木徒自怜。",
      "阃将闵节义，封章为敷言。",
      "圣朝重风化，褒旌恩特宣。",
      "边藩屹华扁，门户生光妍。",
      "亲荣子亦显，二美畴能肩。",
      "作诗厉终始，令名期永传。"
    ]
  },
  {
    "id": "e647d10f305cbf1e697f9f8dce7e8a77",
    "title": "挽刘主事母",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "嗟哉刘氏母，懿行敦且醇。",
      "孝敬奉舅姑，姻睦谐姻亲。",
      "教子闻断机，剪发曾留宾。",
      "惟子克务学，云路早奋身。",
      "释褐粉署郎，慈训尤谆谆。",
      "政兹享禄养，寿考期百春。",
      "胡为振遐佩，奄尔隔世尘。",
      "音讣闻京师，走吊多缙绅。",
      "母仪不复睹，哀些徒沾巾。"
    ]
  },
  {
    "id": "e647d10f305cbf1ed22fc5fd1526672d",
    "title": "挽张给事母",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "繄惟张氏母，淑行畴能同。",
      "夙抱贞静德，作配归名宗。",
      "相夫敬而顺，睦族和以雍。",
      "礿祀与蒸尝，蘋藻尤洁丰。",
      "积庆生令子，玉树双玲珑。",
      "断机示慈训，和胆资专攻。",
      "昆仲业益励，同攀丹桂丛。",
      "各典大邑教，桃李蕃春风。",
      "惟长膺荐剡，给事近九重。",
      "献纳懋厥绩，简注在宸衷。",
      "蒙恩赐锦敕，母实承褒封。",
      "光耀被壶帷，仪范何尊崇。",
      "政兹享禄养，百岁期令终。",
      "云胡振琼佩，奄违尘世踪。",
      "讣音来京华，走吊皆名公。",
      "临风发哀些，我亦为悲悰。"
    ]
  },
  {
    "id": "e647d10f305cbf1e70dcf71e02dcfedb",
    "title": "挽南京陆彦升父",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "东吴陆处士，德性何温纯。",
      "壮岁入京国，因为尧舜民。",
      "操履异流俗，卓荦超凡伦。",
      "事亲尽诚孝，教子思立身。",
      "人皆尚华美，淡薄甘清贫。",
      "众方兢声利，敛迹潜其珍。",
      "笃信重交好，姻睦谐宗亲。",
      "无营亦无虑，寿福期骈臻。",
      "云胡振霞佩，奄尔违世尘。",
      "闻者共悲悼，考德伊何人。",
      "容台表素行，百世扬清芬。",
      "临风发哀些，我亦为沾巾。"
    ]
  },
  {
    "id": "e647d10f305cbf1e3410643ab7026c43",
    "title": "题画竹",
    "authorName": "罗亨信",
    "authorId": "e647d10f305cbf1ef52378e101d8bae2",
    "dynasty": "明",
    "content": [
      "渭川竹比青琅玕，蓟城欲种恨独难。",
      "数竿潇洒忽在眼，变化叵测生毫端。",
      "是谁好事留真迹，无乃疏狂凤池客。",
      "沃叶犹含雨露香，癯梢不改烟云色。",
      "玉堂画静陶幽情，苍辉绿荫交前楹。",
      "砚池水碧动龙影，窗户风微铿玉声。",
      "七贤林远知何处，六逸溪深可同趣。",
      "宿凤终期紫实垂，钓鳌未截长竿去。",
      "我有闲居十亩宽，此君安得同盘桓。",
      "凭栏歌罢久叹息，秋气满堂生暮寒。"
    ]
  },
  {
    "id": "e647d10f3074b6e31b6c558e90fd7261",
    "title": "次樊长文孝廉游鼎湖韵",
    "authorName": "释一机",
    "authorId": "e647d10f3074b6e3d1457b72d1457b72",
    "dynasty": "明",
    "content": [
      "浮生闲未得，随步陟湖峰。",
      "径曲疑无地，山深何许松。",
      "花开明远峤，溪响间疏钟。",
      "正好逢僧话，高春逼暮容。"
    ]
  },
  {
    "id": "e647d10f3074b6e35f2a38180db2ba95",
    "title": "山居",
    "authorName": "释一机",
    "authorId": "e647d10f3074b6e3d1457b72d1457b72",
    "dynasty": "明",
    "content": [
      "经年不出户，一榻日高眠。",
      "有相非关我，无心莫问禅。",
      "山花开复落，窗月缺还圆。",
      "新构茅斋起，云来占半边。"
    ]
  },
  {
    "id": "e647d10f3074b6e35f2a38189fb03e7c",
    "title": "山居",
    "authorName": "释一机",
    "authorId": "e647d10f3074b6e3d1457b72d1457b72",
    "dynasty": "明",
    "content": [
      "世情谙已熟，长揖入山林。",
      "道远无人问，诗成只自吟。",
      "半生圆泽石，一调伯牙琴。",
      "尽付东流去，沉埋直至今。"
    ]
  },
  {
    "id": "e647d10f307c7db6aeb444314b81370f",
    "title": "吊席心斋炼师和少师姚公韵",
    "authorName": "周矩",
    "authorId": "e647d10f307c7db6d1457b72d1457b72",
    "dynasty": "明",
    "content": [
      "冠裳已葬海虞峰，竹下茶瓯不复同。",
      "华表人归身是鹤，葛陂仙去杖成龙。",
      "七星桧老瑶坛静，午夜猿悲蕙帐空。",
      "徒遣友朋怀远致，驿亭惆怅立西风。"
    ]
  },
  {
    "id": "e647d10f307c7db64725ecfe114b52ed",
    "title": "王均章画虞山图",
    "authorName": "周矩",
    "authorId": "e647d10f307c7db6d1457b72d1457b72",
    "dynasty": "明",
    "content": [
      "中阳山人思超逸，图写江山用金碧。沧海红尘几度飞，尚有人间留妙迹。",
      "层峦万叠烟雾浮，禅宫道院当山头。浮屠屹立遥汉外，危石正瞰清溪流。",
      "平桥渡水西林去，草屋茅亭隔烟树。童子携筇独鹤随，仙人背立溪桥路。",
      "前山矗矗知几重，悬崖怒瀑飞晴虹。渔舟影没汀树远，牧童声断江天空。",
      "中阳妙手谁复拟，咫尺依稀如万里。仙岩有路疑可到，便欲振衣凌拂水。",
      "君不见吴山吴水南海堧，随闇老人留七年。红桥画舫姑苏市，晚稻香粳湖上田。",
      "江山千里总奇绝，我昔思归情惘然。还君此画一长叹，花外声声啼杜鹃。"
    ]
  },
  {
    "id": "e647d10f30a735445f02bbe1e8c1ec14",
    "title": "送人从军之永州",
    "authorName": "吴文泰",
    "authorId": "e647d10f30a73544d1457b72d1457b72",
    "dynasty": "明",
    "content": [
      "嗟君此别向南州，驿路迢迢万里秋。",
      "愁断猿声非故国，梦回月色在孤舟。",
      "湘潭水落鱼龙远，衡岳云开雾雨收。",
      "闻说从军还有乐，不须怀土更登楼。"
    ]
  },
  {
    "id": "e647d10f30a73544a6ad6c903d8a50d6",
    "title": "横塘采莲词",
    "authorName": "吴文泰",
    "authorId": "e647d10f30a73544d1457b72d1457b72",
    "dynasty": "明",
    "content": [
      "采莲度横塘，荷花远近香。",
      "花间擘莲子，多半是空房。"
    ]
  },
  {
    "id": "e647d10f30a735445ee7ec3692e48359",
    "title": "青楼曲",
    "authorName": "吴文泰",
    "authorId": "e647d10f30a73544d1457b72d1457b72",
    "dynasty": "明",
    "content": [
      "青楼少妇悬明榼，软金刺绣罗衣裳。",
      "纤歌宛转声绕梁，围屏狎坐飞琼觞。",
      "流苏锦帐双鸳鸯，梦魂醉入温柔乡。",
      "东风破暖吹红香，落花点点更漏长。",
      "游丝飞絮春茫茫，柔肠一寸生秋霜。",
      "吴山青青江水绿，燕语莺啼空断肠。"
    ]
  },
  {
    "id": "e647d10f30ad9f4516f8e28c7fc4fc04",
    "title": "登台",
    "authorName": "高岱",
    "authorId": "e647d10f30ad9f45d1457b72d1457b72",
    "dynasty": "明",
    "content": [
      "蓟北收兵未，长安无使来。",
      "风尘连朔漠，雨雪暗蓬莱。",
      "去鸟为谁急，寒花何意开。",
      "孤臣头白尽，倚杖独登台。"
    ]
  },
  {
    "id": "e647d10f30ad9f45294b02329cdf288b",
    "title": "咏鹦鹉",
    "authorName": "高岱",
    "authorId": "e647d10f30ad9f45d1457b72d1457b72",
    "dynasty": "明",
    "content": [
      "一入深笼损翠衣，陇云秦树事全非。",
      "月明万里归心切，花落千山旧侣稀。",
      "栖傍玉楼春昼永，梦回金锁曙光微。",
      "翩翩海燕群相趁，帘幕风高得意飞。"
    ]
  },
  {
    "id": "e647d10f30ad9f45ed1742906c1d9e61",
    "title": "凉州曲",
    "authorName": "高岱",
    "authorId": "e647d10f30ad9f45d1457b72d1457b72",
    "dynasty": "明",
    "content": [
      "贺兰烽火接居延，白草黄云北到天。",
      "一片城头青海月，十年沙迹伴人眠。"
    ]
  },
  {
    "id": "e647d10f30ad9f4562652a5666012adf",
    "title": "省中",
    "authorName": "高岱",
    "authorId": "e647d10f30ad9f45d1457b72d1457b72",
    "dynasty": "明",
    "content": [
      "萧萧竹径暝烟浮，散帙鸣琴事事幽。",
      "若比潇湘渔父隐，门前只少木兰舟。"
    ]
  },
  {
    "id": "e647d10f30c6718f22f9e1ffbe96b18e",
    "title": "仙花嶂",
    "authorName": "李梓",
    "authorId": "e647d10f30c6718fd1457b72d1457b72",
    "dynasty": "明",
    "content": [
      "山容还太古，花色艳新妆。",
      "不用分枝叶，偏能傲雪霜。",
      "题梅知国士，染柳占天香。",
      "传得琼宫种，何劳蝶梦狂。"
    ]
  },
  {
    "id": "e647d10f30c6718f14dd6f1622cd6f50",
    "title": "崇祀乡贤诗",
    "authorName": "李梓",
    "authorId": "e647d10f30c6718fd1457b72d1457b72",
    "dynasty": "明",
    "content": [
      "子建赋才雄八斗，先生蕴奇倾二酉。",
      "寓言蒙叟亦危机，问字子云为吃口。",
      "孝廉抱膝傲眉山，屡蹶公车时不偶。",
      "顿悟因缘若草霜，乘箕回首白云乡。",
      "藏山业富书千卷，遗子象贤墨一庄。",
      "长公皋座才超越，贤声独迈扬天阙。",
      "仲君以次尽琳琅，州牧赞府盈床笏。",
      "吾程元气久不舒，前辈仪型几代虚。",
      "羡公丛桂风千载，藉有馀光被井庐。",
      "质行乡闾推表正，芳名俎豆相辉映。",
      "紫薇何必早蜚英，留与儒林歌且咏。"
    ]
  },
  {
    "id": "e647d10f30d7cd226cc7569ee7ab23db",
    "title": "送人宰零陵",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "大尹之官去，零陵近广西。",
      "衡山无雁过，楚树有猿啼。",
      "风俗宜诹访，江山要品题。",
      "磨崖碑好在，莫惜到浯溪。"
    ]
  },
  {
    "id": "e647d10f30d7cd22a4aaf889e7d775ba",
    "title": "过洸口吊邵廷琄",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "宫使遭谗日，军中尽感伤。",
      "伍员宁负国，屈子竟沉湘。",
      "身殒英灵在，名留史传香。",
      "遗祠今已废，无处奠椒浆。"
    ]
  },
  {
    "id": "e647d10f30d7cd221b12700da0ea71f0",
    "title": "送人还乡",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "晓出石城西，樽前惜解携。",
      "当筵花锦灿，蘸水柳丝齐。",
      "别酒愁须饮，家书醉懒题。",
      "欲谭乡曲事，客思转凄迷。"
    ]
  },
  {
    "id": "e647d10f30d7cd220b34858bf25a285b",
    "title": "巡按苏州舟中偶成",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "晓听纶音出大廷，驿夫挝鼓放舟行。",
      "江心水拥金山寺，京国云连铁瓮城。",
      "松节固知经岁好，葵心先已向阳倾。",
      "此行止为询民瘼，未暇登临畅客情。"
    ]
  },
  {
    "id": "e647d10f30d7cd2207308050625341af",
    "title": "送张御史陜西佥事",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "晓承恩命出鹓行，骢马西行驿路长。",
      "锦诰重颁新雨露，绣衣犹带旧风霜。",
      "山连太华三峰秀，河出昆仑九曲长。",
      "一道澄清俄顷事，要看当道屏豺狼。"
    ]
  },
  {
    "id": "e647d10f30d7cd2262c773400629a297",
    "title": "和新友黄太安见寄韵",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "便佳楼上忆凭观，万里风尘正渺漫。",
      "拟谓江湖长结社，岂知京国久为官。",
      "华勋未上麒麟阁，白笔叨簪獬豸冠。",
      "几度怀君清不寐，乌台霜月五更寒。"
    ]
  },
  {
    "id": "e647d10f30d7cd22455deccb4eddec0e",
    "title": "读渔唱稿有感",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "地下修文已十年，客窗不忍读遗篇。",
      "一双清泪灯前落，风木情深倍怆然。"
    ]
  },
  {
    "id": "e647d10f30d7cd223cd47c9cd69ddf33",
    "title": "甘露",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "连宵见天乳，休徵谅可凭。",
      "适兹瑞露降，粲粲如脂凝。",
      "松柏总沾被，淑气发冈陵。",
      "甘味胜醍醐，色白犹瑶琼。",
      "采之进九重，德化中外称。",
      "载考瑞应图，斯祥诚足徵。",
      "匪惟人寿康，且见岁年登。",
      "小臣睹盛事，歌颂喜不胜。",
      "宜归太史书，瑞牒光愈增。"
    ]
  },
  {
    "id": "e647d10f30d7cd220141ca881b49f809",
    "title": "嘉禾",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "圣皇御寰宇，恩膏被万汇。",
      "矧兹丰年登，祯祥总来萃。",
      "嘉禾应时生，一茎分五穗。",
      "离披翠叶敷，璀璨珠颗聚。",
      "周岐堪共称，汉亩实同类。",
      "乃知淑气钟，为国表祥瑞。",
      "守臣远来进，籎籎陈丹陛。",
      "愿付太史书，休声垂万世。"
    ]
  },
  {
    "id": "e647d10f30d7cd22f406e39a9436db55",
    "title": "梅花道人歌",
    "authorName": "黎光",
    "authorId": "e647d10f30d7cd22d1457b72d1457b72",
    "dynasty": "明",
    "content": [
      "梅花道人操行坚，萧萧白发今盈巅。开圃种梅常万树，对酒看花今几年。",
      "冬来花开雪满川，景致好似孤山前。疏影横斜月有色，暗香浮动春无边。",
      "花间读书事幽致，牙签玉轴联青编。岂知一室大如斗，能蕴春意涵全天。",
      "我昔闻梅花，元是姑射仙。人间尘垢岂能染，冰肌玉质恒莹然。",
      "夭桃谩粗俗，艳杏徒嫣妍。孤标挺然出寒谷，百卉不敢司春权。",
      "吁嗟道人清且贤，生前结得梅花缘。寸心既会物外趣，高兴已在诸人先。",
      "豪吟绝类灞桥客，清梦夜落西湖船。有时静坐梅花下，胸中皎皎冰壶悬。",
      "我生酷爱梅，见花喜欲颠。浩然可同调，林逋堪并肩。",
      "何当坐我梅屋下，弹琴酌酒同周旋。醉呼山童供纸笔，挥毫为赋梅花篇。"
    ]
  },
  {
    "id": "e647d10f30e686cdbcdbd9aed4ea58e6",
    "title": "归里上东山",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "曲磴荒苔冷旧游，空馀猿鹤故山秋。",
      "老僧相见还青眼，倦客归来已白头。",
      "浪笑生涯皆堕甑，放怀天地总虚舟。",
      "不堪转忆浮生事，云自悠悠水自流。"
    ]
  },
  {
    "id": "e647d10f30e686cdea07283236c6e6aa",
    "title": "望五指山",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "仙掌森森断复连，千年劈破海中天。",
      "朝来似浣沉香水，暮后如挥煮茗烟。",
      "日月往还丸两弄，云霞横抹笔孤悬。",
      "欲将左手同君握，指点羌胡出大原。"
    ]
  },
  {
    "id": "e647d10f30e686cd28dedff417209c93",
    "title": "咏赵",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "自是宗臣第一人，偏安那可诵中兴。",
      "龙须泪洒知何处，现有忠魂绕海滨。"
    ]
  },
  {
    "id": "e647d10f30e686cdfd38bd5107b022aa",
    "title": "咏曲",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "四将威名首数张，忍将万里谪忠良。",
      "风门岭上孤猿叫，每到秋来忆伏羌。"
    ]
  },
  {
    "id": "e647d10f30e686cdc2905efa4ee37498",
    "title": "咏白",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "晚霞诗识六宫輧，尝侍胡天亦可怜。",
      "伴得母仪还少主，触邪数语又南迁。"
    ]
  },
  {
    "id": "e647d10f30e686cdae6e94369ad97d86",
    "title": "咏杨",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "和议谁因责李光，先攻同党见刚肠。",
      "为问黄岩花几种，何如白石泪千行。"
    ]
  },
  {
    "id": "e647d10f30e686cda1080259d4bc391d",
    "title": "咏于",
    "authorName": "余继先",
    "authorId": "e647d10f30e686cdd1457b72d1457b72",
    "dynasty": "明",
    "content": [
      "马踏旗枭主将雄，参谋帷幄赞精忠。",
      "岳王坟上西湖月，照见英灵泣冷风。"
    ]
  },
  {
    "id": "e647d10f30fe0a5eb389354ef2c20926",
    "title": "金陵元夕篇",
    "authorName": "郑之文",
    "authorId": "e647d10f30fe0a5ed1457b72d1457b72",
    "dynasty": "明",
    "content": [
      "朱楼隐轸薄层霄，渌水萦堤荡画桥。",
      "十里香风吹紫陌，一年明月始今宵。",
      "今宵无处无萧鼓，佳丽名都较得数。",
      "美酒留连拚十千，少年欢笑唯三五。",
      "三五年时二八游，个侬无赖逐风流。",
      "香轮宝勒纷填巷，翠烛红灯拥上楼。",
      "楼前九陌连三市，中有侯家通戚里。",
      "千蝶春星舞袖翻，九枝夜閤歌钟起。",
      "歌舞唯应此夕陈，鱼龙百戏竞争新。",
      "银花绛树开千丈，佛火神灯照百轮。",
      "花灯在处如人好，半醉筵前看鲍老。",
      "何客灯前到肯迟，何人花下归能早。",
      "花下灯前出画裾，衣香一路暗氤氲。",
      "不知南陌人如月，且道东门女似云。",
      "云移月堕欢难歇，虬水丁冬霜渐咽。",
      "郎心尚逐紫骝嘶，妾意先憎乌柏舌。",
      "归去烧灯总不眠，含情脉脉定相牵。",
      "余宵冷焰留红烛，明日芳尘拾翠钿。"
    ]
  },
  {
    "id": "e647d10f3135dc9b67f632a4e92ad77a",
    "title": "西湖怀古",
    "authorName": "陈正蒙",
    "authorId": "e647d10f3135dc9bd1457b72d1457b72",
    "dynasty": "明",
    "content": [
      "曾随蜀道上青天，万里罗浮更叩玄。",
      "桂酒酿成堪乐圣，糁□□罢好逃禅。",
      "半生学士真奇遇，前世德云有夙缘。",
      "罗带水边山似剑，月明何处挟飞仙。"
    ]
  },
  {
    "id": "e647d10f314c02b933b96200687a3009",
    "title": "梅坳题石",
    "authorName": "区谨",
    "authorId": "e647d10f314c02b9d1457b72d1457b72",
    "dynasty": "明",
    "content": [
      "斜月沉沉辞逝波，落花纷纷辞故柯。",
      "人生有情苦未免，悲来欢尽知奈何。",
      "记昔青楼官道侧，莺时曾控黄金勒。",
      "鹧鸪歌罢春风低，螺翠鸦黄擅颜色。",
      "望陵新曲谁最妍，铜台高处落婵娟。",
      "一片晴霞纷出岫，繁花近眼娇可怜。",
      "云散风流徙回转，芳春恰谢娇红浅。",
      "崔徽掩镜生绿尘，剩有丹青在空卷。",
      "芙蓉落尽湘江空，残脂遗翠昏房栊。",
      "香魂去后新坟在，衰杨宿莽摇悲风。",
      "昔盐吟尽分今古，一代蛾眉但黄土。",
      "滔滔漳水向东流，凄断彭郎矶上雨。"
    ]
  },
  {
    "id": "e647d10f314e114474ea457f66e13d31",
    "title": "渐山早发",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "呼仆吹灯促晓装，出门月色十分光。",
      "板桥霜重稀行迹，野寺钟疏搅客肠。",
      "河汉低斜趋北极，启明辉映出东方。",
      "前途莫见同心伴，惟有啼鹃诉路长。"
    ]
  },
  {
    "id": "e647d10f314e11445f18efae044ecc23",
    "title": "鸿山侨寓",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "隐来此地傍松坡，云树幽清逸兴多。",
      "四顾远山供老眼，数株古树挂新萝。",
      "卜邻择地居仁厚，教子传经可切磋。",
      "世事颓然都不省，漫言愁思得相磨。"
    ]
  },
  {
    "id": "e647d10f314e1144939b1035c47ab923",
    "title": "山斋即事",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "小斋旧结傍花林，门对长川岁月深。",
      "风送花香三径晚，日移竹影半天阴。",
      "白鸥眠渚沙笼玉，赤鲤翻波水漾金。",
      "富贵浮云何足讶，清风明月是知心。"
    ]
  },
  {
    "id": "e647d10f314e1144939b1035f7569ff2",
    "title": "山斋即事",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "江村曲抱沙流白，阔水长回柏树阴。",
      "细柳飞金垂岸尾，小舟载月点波心。",
      "高山流水琴中兴，晓露春花雾里深。",
      "漫道此间无可乐，光风霁月伴幽襟。"
    ]
  },
  {
    "id": "e647d10f314e114410e335f205d645a5",
    "title": "有怀",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "一榻初开俯碧浔，溪流曾似野情深。",
      "鸿飞沧海三秋影，人阻白云万里心。",
      "酒泛壶觞堪遣兴，琴停几案少知音。",
      "几回独倚栏杆望，为解愁怀强一吟。"
    ]
  },
  {
    "id": "e647d10f314e11449b6a6926b8cac6f3",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "旧买青山共结邻，小庭惟爱月华新。",
      "鸡鸣茅舍孤村晓，草绿郊原十里春。",
      "琴操梅花偏有兴，心涵流水净无尘。",
      "眼前富贵浮云薄，我喜林泉酒味醇。"
    ]
  },
  {
    "id": "e647d10f314e11449b6a69260be25088",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "已佃深山数亩田，随时耕种度流年。",
      "三间茅屋遮风雨，几卷诗书学圣贤。",
      "忘性每同鸥鸟乐，谋生不为利名牵。",
      "心闲可作羲皇睡，明月清风适自然。"
    ]
  },
  {
    "id": "e647d10f314e11449b6a692665063732",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "栖迟此地度年华，志在烟霞乐更奢。",
      "偏野开云因种秫，临池汲水为浇花。",
      "闲中得趣吟遍好，醉里登高帽欲斜。",
      "睡觉忽惊人扣户，传书思我月传茶。"
    ]
  },
  {
    "id": "e647d10f314e11449b6a69264786a98c",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "不慕功名宇宙间，此身愿与白云闲。",
      "采芝年上枫山顶，垂钓时临鳄水湾。",
      "月落岩前风虎啸，云遮洞口雨龙还。",
      "空林天暗茅斋静，常把柴门日夜关。"
    ]
  },
  {
    "id": "e647d10f314e11449b6a6926ea160921",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "自愧昏愚学少成，啸风弄月寄闲情。",
      "分毫不为身家积，方寸聊存子姓耕。",
      "柳岸风和莺舌软，杏林春暖蝶身轻。",
      "时人问我幽栖志，数卷书田是治生。"
    ]
  },
  {
    "id": "e647d10f314e11449b6a6926d8cbeab8",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "衡门泌水可栖迟，此地幽清足自怡。",
      "佃断溪山为别野，种成松竹长新枝。",
      "编篱插棘围芳圃，凿石通流溢小池。",
      "最喜昏晨聊自度，饥餐藿粥渴烹葵。"
    ]
  },
  {
    "id": "e647d10f314e11449b6a692634e959ea",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "脱却尘寰是与非，身闲幸喜际雍熙。",
      "漫夸骥足腾千里，且效鹪林借一枝。",
      "积雪烹茶因待客，敲冰研墨为题诗。",
      "年来与世浑无事，细把经书日课儿。"
    ]
  },
  {
    "id": "e647d10f314e11449b6a6926e66bf2a5",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "景虽不及旧家庄，且向林中结草堂。",
      "竹杖芒鞋堪伴侣，藜羹菽水亦膏粱。",
      "莺啼花坞惊春晓，昼掩柴扉觉日长。",
      "遥想难兄年六十，旨目未得效姜肱。"
    ]
  },
  {
    "id": "e647d10f314e11449b6a6926ab9b408d",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "雅志躬耕畎亩中，依时播种乐年丰。",
      "日倾绿醑消清兴，夜诵黄庭礼碧空。",
      "慕道有心求妙诀，寻真无路觅仙踪。",
      "世间人事多翻覆，惟有江山万古同。"
    ]
  },
  {
    "id": "e647d10f314e11449b6a692698beb1ce",
    "title": "隐居杂兴",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "尽日霞封郊树间，藏愚养拙避嚣阛。",
      "青堆螺髻山千叠，绿绕柴门水一湾。",
      "出岫浮云闲自散，傍林野鸟倦飞还。",
      "携儿呼酒庭中坐，墙外亭亭竹笋班。"
    ]
  },
  {
    "id": "e647d10f314e1144d34a7361887c3b39",
    "title": "游韩祠",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "乘兴登临刺史台，台因多景句难裁。",
      "垂帘燕雀高低舞，泊岸帆樯次第开。",
      "蓝雪消残华日近，秦云收尽化风来。",
      "先生往事今千载，琬琰碑章纳谏才。"
    ]
  },
  {
    "id": "e647d10f314e114491988d51156a0af7",
    "title": "秋晓山行",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "风摇木叶惊栖鹊，露洒清音咽素蝉。",
      "岚锁翠微山寺静，数声钟散道人眠。"
    ]
  },
  {
    "id": "e647d10f314e114490f4ad22d20e2e94",
    "title": "读复斋杨公捕盗说",
    "authorName": "薛亹",
    "authorId": "e647d10f314e1144d1457b72d1457b72",
    "dynasty": "明",
    "content": [
      "六贼欺心心自迷，而今始觉觉来迟。",
      "等闲却被东风笑，笑我知吟人未知。"
    ]
  },
  {
    "id": "e647d10f315aac8667f0257ba9cd25ea",
    "title": "送白翁大司农先生荣归",
    "authorName": "魏浣初",
    "authorId": "e647d10f315aac86d1457b72d1457b72",
    "dynasty": "明",
    "content": [
      "重轸东西目为蒿，军输无奈望投醪。",
      "司庾曲使倾储应，当宁深知仰屋劳。",
      "历尽崎岖怜骥足，放开空阔溯鸿毛。",
      "谁云汗漫沧洲兴，一柱依然戴六鳌。"
    ]
  },
  {
    "id": "e647d10f315ddef471893aed4d048672",
    "title": "龙穴山题壁",
    "authorName": "罗彪",
    "authorId": "e647d10f315ddef4d1457b72d1457b72",
    "dynasty": "明",
    "content": [
      "赤龙飞去散甘霖，只有灵湫万丈深。",
      "千古江山存旧迹，四时烟雾锁长林。",
      "鼎湖雨霁留寒色，禹浪春浓结暝阴。",
      "昨夜前溪雷雨过，空应灵物重来寻。"
    ]
  },
  {
    "id": "e647d10f316c8b72f4f68a4793aa0ab4",
    "title": "送民部谭衡阳还朝",
    "authorName": "俞士琮",
    "authorId": "e647d10f316c8b72d1457b72d1457b72",
    "dynasty": "明",
    "content": [
      "与君万里别，相送若为情。",
      "夹岸花争发，沿山鸟乱鸣。",
      "帆悬春水色，楫带早潮声。",
      "此去银河近，仙槎风浪平。"
    ]
  },
  {
    "id": "e647d10f316c8b7295670bbf029c3c4e",
    "title": "集唐赔高贞之",
    "authorName": "俞士琮",
    "authorId": "e647d10f316c8b72d1457b72d1457b72",
    "dynasty": "明",
    "content": [
      "自我栖幽岩，逢君话故山。",
      "怡神紫气外，洗足野云间。",
      "诗思应须若，世情今已闲。",
      "饮人聊割酒，林下闭元关。"
    ]
  },
  {
    "id": "e647d10f316c8b720f25cc4190db9034",
    "title": "素馨花",
    "authorName": "俞士琮",
    "authorId": "e647d10f316c8b72d1457b72d1457b72",
    "dynasty": "明",
    "content": [
      "远从胡国著芳名，移向羊城百亩清。",
      "浴罢晚风吹末利，沿街都是卖花声。"
    ]
  },
  {
    "id": "e647d10f316ebd4362466b70cd6a0474",
    "title": "次栾秉德韵",
    "authorName": "程国儒",
    "authorId": "e647d10f316ebd43d1457b72d1457b72",
    "dynasty": "明",
    "content": [
      "伤心世事泪潺潺，已付余生作等闲。",
      "羝乳尚能持汉节，鸡鸣那得出秦关。",
      "黄花时候多新酒，绿树门庭是故山。",
      "日夜思亲头尽白，何人为赋大刀环。"
    ]
  },
  {
    "id": "e647d10f316ebd43e3f1ace42cb42ee3",
    "title": "越城谣",
    "authorName": "程国儒",
    "authorId": "e647d10f316ebd43d1457b72d1457b72",
    "dynasty": "明",
    "content": [
      "越州城，城何高，四十五里之周遭。洼地填为基，陂陀凿成壕。",
      "白昼鞭笞夜击櫜，石民之骨灰民膏，越城虽高越民劳。",
      "越民劳未已，我田未耕又科米。忙忙筑城归种禾，又恐无米供官科。",
      "禾苗未青得秋雨，城吏打门夜如虎。为言雨后新城摧，要我荷锸城上来。",
      "城泥不干不敢回，又恐夜半闻春雷。城头一雨城一动，越民登城向天恸。",
      "民心似与雨有仇，天意实谓城无用。当年当年天下平，天下无贼越无城，乃知在德不在兵。",
      "愿无修城愿修德，使民复睹无城日。"
    ]
  },
  {
    "id": "e647d10f316ebd43c4410c715aa4de1b",
    "title": "信州粮谣",
    "authorName": "程国儒",
    "authorId": "e647d10f316ebd43d1457b72d1457b72",
    "dynasty": "明",
    "content": [
      "信州粮，粮何艰，十钟一石万里间。朝发钱王堤，暮过严子滩，柁尾白浪如银山。",
      "朝渡兰溪州，暮泊龙丘湾，峻如牵车上鬼关。督吏持檄夜如箭，布帆无风河水干。",
      "去年粮船未及岸，今年又运八百万。只知彼地荒，不知浙东天亦旱。",
      "只知彼地饥，不知役户家无饭。家无饭，侬莫愁，愿化铁骑为耕牛。",
      "愿销锋镝为锄耰，战场辟作畎与沟。壮士负戈荷甲归西畴，风雨时调禾黍秋。",
      "禾黍不秋饭不足，浙东又移何郡粟？"
    ]
  },
  {
    "id": "e647d10f3182f0de7dccab5d73a86b40",
    "title": "武庙挽歌二首",
    "authorName": "毛纪",
    "authorId": "e647d10f3182f0defe70c36889ae0fe2",
    "dynasty": "明",
    "content": [
      "玉辇今何处，宸游事已空。",
      "泪多湘水竹，悲切鼎湖弓。",
      "汗简千年后，钧天一梦中。",
      "空余旧戎帐，金甲凛霜风。"
    ]
  },
  {
    "id": "e647d10f3182f0de7dccab5d9e15ae85",
    "title": "武庙挽歌二首",
    "authorName": "毛纪",
    "authorId": "e647d10f3182f0defe70c36889ae0fe2",
    "dynasty": "明",
    "content": [
      "北伐威方震，南征驾始回。",
      "永违天日表，独使肺肝摧。",
      "帐殿三秋迥，铃歌万国哀。",
      "羊车空永巷，寂寂望重来。"
    ]
  },
  {
    "id": "e647d10f318c0e0bc50ab8e302fabd5e",
    "title": "太平约劝善歌",
    "authorName": "周遵",
    "authorId": "e647d10f318c0e0bd1457b72d1457b72",
    "dynasty": "明",
    "content": [
      "太平约约内，相期毋作恶。作恶此心巳差错，差错之时难救药。",
      "救药无能徒错愕，错愕何如善最乐。勿盗勿奸勿赌博，卖剑买牛去耕凿。",
      "手足胼胝劳亦劳，父母妻子得安饱。子堪教兮务殷，勤田可力兮莫潦草。",
      "斗智斗力一时雄，无如随分生涯好。梦魂不惊睡亦宁，刑罚无加逸至老。",
      "偷闲且唱太平歌，歌唱太平乐意多。暖炉举酒对残腊，盛夏棋敲树婆娑。",
      "自识胸中无障累，曾知世上有风波。此身或遇乡邻斗，正义婉辞相劝和。",
      "乡人啧啧贤月旦，官府应扬旌善科。昔言三尺神明是，休道天高听莫何。",
      "善念彼苍亦怡鋻，绵绵福萃太平窝。"
    ]
  },
  {
    "id": "e647d10f318c87c11045441af899e6dc",
    "title": "题三洲岩",
    "authorName": "何南",
    "authorId": "e647d10f318c87c1d1457b72d1457b72",
    "dynasty": "明",
    "content": [
      "岩畔青山紫翠堆，昔闻此处胜蓬莱。",
      "幸来游览仙遗迹，留壁诗文长绿苔。"
    ]
  },
  {
    "id": "e647d10f3193796d8fbf784401d1a2a8",
    "title": "寄外",
    "authorName": "黄娥",
    "authorId": "e647d10f3193796dced556cd655ea4bd",
    "dynasty": "明",
    "appreciation": "首联“雁飞曾不度衡阳，锦句何由寄永昌。”乃是接过《别内》诗的话题“山高瘴疠多，鸿雁少经过” 引发的，意思是说：不是我不给你写信，是因为“雁不到，书成谁与”一开始就点出丈夫贬谪之地的偏僻遥远。据说衡阳有个回雁峰，冬天大雁南飞以此为界不再往前。雁飞尚以衡阳为极限，而人却被迁至荒凉僻芜的永昌，更在衡阳之外。雁传锦字，连雁也飞不到的瘴疠之地，书信自然无法传递。夫妇俩天各一方，空有相怜意，未有相见计，作者的伤春伤别之恨，亦从此而起。 \n颔联“三春花柳妾薄命，六诏风烟君断肠”。出句乃作者自喻，对句则为丈夫设笔。“三春花柳”象征着作者如水华年，虽则美好，但短促易逝。怎能经受这人生的风风雨雨，故曰“薄命”；对句“六诏风烟”和《别内》诗“萧条滇海曲，相思隔寒燠。薰风摇悲心，兰露愁沾足”数语相应，设想边地之苦辛，六诏风物只能献愁供恨，令人柔肠百转，故曰“断肠”。但无论是“妾薄命”抑或是“君断肠”，都缘别而起，其实是“一种相思，两处闲愁”。所以颈联急转直下，道出盼归重聚的迫切愿望和这种愿望屡次失落的怨哀。 \n岁暮是游子远归、离人团聚、共享天伦之乐的好日子。而诗人的丈夫却远在异乡，欲归无奈。这一份离别之恨，给岁暮平添了一层凄苦的色彩。一个“愁”字，情怀双关，既为自身形孤影单而黯然伤神，又为丈夫在他乡如何打发“岁暮”而牵肠挂肚，夫妻间的天涯阻隔之恨和心息相通的依恋之情，在这朴素的句子中毫不隐讳地吐露出来了。对句“其雨其雨怨朝阳”亦是无理有情之笔。“其雨”语出《诗经·卫风·伯兮》“其雨其雨，杲杲出日。”意思是盼望下雨，但太阳偏又出来了。阮籍 《咏怀诗》也有 “膏沐为谁施，其雨怨朝阳”之句。诗人在此化用前人成句，表达一种事与愿违的感慨。朝阳本无怨可言，因为情至极处，由此对一切平常以为美好的事物也怅怨不已。“其雨”之 “雨”，包含了极为丰富的意蕴。可看作单纯的自然现象的雨，从诗提供的完整意象看，还可理解为帝王之恩泽、夫妇间的绸缪之情等等。 \n尾联 “相闻空有刀环约，何日金鸡下夜郎”句，用了几个典故，使诗人相思盼归之意进一步明朗化。“刀环约”典出《汉书·李陵传》。汉朝的使臣示刀环暗示李陵还归。环与还音同，空有刀环约，指空许还归之期。“金鸡下夜郎”意指赦免，古代皇帝颁赦免诏书之日，竿端放置金鸡。李白 《流夜郎赠辛判官》诗: “我愁远谪夜郎去，何日金鸡放赦回。”作者借用典故表示：我空得丈夫回家的约言，哪一天朝廷才能把赦免的诏书下达到永昌呢！这一句话浸透着诗人无限念远之意和对丈夫命运的殷切关注之情，她寄愿于赦免，这善良的愿望是对贬谪中的丈夫的一种宽慰，亦是诗人对 《别内》诗的委婉酬答，希望以此来结束 “夜夜梦烟萝”的生活。 \n这首诗是应 《别内》之意而作的，诗把伤别念远之情刻画得更细腻入味。诗所表现的伤别决非一般意义上的男女相思别愁，而是患难夫妻的生离死别，是恩爱夫妻心上难愈的创痛。这种别恨是沉甸甸的，休戚与共的。诗以女性作者的口吻道来，如泣如诉，更觉悲切动人。",
    "content": [
      "雁飞曾不到衡阳，锦字何由寄永昌。",
      "三春花柳妾薄命，六诏风烟君断肠。",
      "曰归曰归愁岁暮，其雨其雨怨朝阳。",
      "相闻空有刀环约，何日金鸡下夜郎？"
    ],
    "comment": [
      "徐渭：旨趣闲雅，风致翩翩，填词用韵，天然合律"
    ],
    "intro": "旧时女子称丈夫为“外”，作者黄娥（也称黄安人），是明代工部尚书黄珂之女，翰林修撰杨慎的夫人。明世宗时，其夫杨慎以直言报谏而谪戍云南永昌卫。这首诗当作于杨慎贬谪期间。 \n值得一提的是：杨慎在初谪永昌赴任途中，曾经留给黄氏一首诗，诗的题目是 《江陵别内》 （以下简称 《别内》 ） 。要更好地理解 《寄外》 诗，不妨与《别内》诗一并参看。诗云：“同上洞庭波，独上西陵渡。孤棹溯寒流，天涯岁将暮。此际话离别，羁心忽自惊。佳期在何许，别恨转难平。萧条滇海曲，相思隔寒燠。薰风悲摇心，兰露愁沾足。山高瘴疠多，鸿雁少经过。故园千万里，夜夜梦烟萝。”诗流露了他对妻子的依恋和对前途未卜的忧虑，表达出恩爱夫妻的生离之苦。《寄外》诗实际上是作者的回赠之作。 ",
    "annotation": [
      "其雨：盼望下雨。"
    ]
  },
  {
    "id": "e647d10f31b600e1f9b7ed80c8b42aac",
    "title": "送御史大夫邓公西征",
    "authorName": "朱弘祖",
    "authorId": "e647d10f31b600e1d1457b72d1457b72",
    "dynasty": "明",
    "content": [
      "今代麒麟第一功，从龙飞渡大江东。",
      "彤弓锡宠专征伐，铁券铭勋誓始终。",
      "龙虎亲军遥动地，凤凰台阁远生风。",
      "不知幕下谁参佐，珠履三千尽石洪。"
    ]
  },
  {
    "id": "e647d10f31b600e1a9edab0c47e5e642",
    "title": "环溪亭",
    "authorName": "朱弘祖",
    "authorId": "e647d10f31b600e1d1457b72d1457b72",
    "dynasty": "明",
    "content": [
      "一曲清江抱画栏，入窗如在落星湾。",
      "红尘隔断花香外，白鸟飞来镜影间。",
      "蝌蚪旧藏书帙净，蜻蜓长立钓丝闲。",
      "何由动我山阴兴，却棹扁舟雪夜还。"
    ]
  },
  {
    "id": "e647d10f31b64d96af1de7fbd2b94c42",
    "title": "三月六日斋中新燕",
    "authorName": "黄梦鸿",
    "authorId": "e647d10f31b64d96d1457b72d1457b72",
    "dynasty": "明",
    "content": [
      "剑倚孤斋及暮春，双双紫燕忽相亲。",
      "谩寻知是新梁栋，对语惊飞旧主人。",
      "入户片时栖息定，衔泥当日往来频。",
      "伫看挟子飞腾去，亦暂为巢寄此身。"
    ]
  },
  {
    "id": "e647d10f31b64d96225231a9eed73c34",
    "title": "登镇淮楼",
    "authorName": "黄梦鸿",
    "authorId": "e647d10f31b64d96d1457b72d1457b72",
    "dynasty": "明",
    "content": [
      "缥缈飞楼景色佳，凭高一望遍天涯。",
      "蜀山西去连三楚，淝水东来带两淮。",
      "近市碧烟斜日起，远村芳树暮云霾。",
      "仲宣徙倚应词赋，暂息尘机散旅怀。"
    ]
  },
  {
    "id": "e647d10f31b64d96813e4cf20140e59f",
    "title": "秋日扬子舟中",
    "authorName": "黄梦鸿",
    "authorId": "e647d10f31b64d96d1457b72d1457b72",
    "dynasty": "明",
    "content": [
      "木兰此日泛秋清，去去潮生两岸平。",
      "杜若洲前飞鹭急，芙蓉江上浴鸥轻。",
      "开函欲检观涛赋，卷幔翻含击楫情。",
      "正值斜阳方独酌，舟人指点石头城。"
    ]
  },
  {
    "id": "e647d10f31b64d96b57fce104796b61b",
    "title": "秋夜行舟",
    "authorName": "黄梦鸿",
    "authorId": "e647d10f31b64d96d1457b72d1457b72",
    "dynasty": "明",
    "content": [
      "望断青山夕照残，飘然一叶度更阑。",
      "波浮皓月涛声细，帘入清风露气寒。",
      "明灭渔灯依极浦，参差雁影落前滩。",
      "升平不用刘琨舞，行路空嗟世上难。"
    ]
  },
  {
    "id": "e647d10f31ce1cbb56bbf4a49e118810",
    "title": "辛巳仲春游岩有感",
    "authorName": "梁惠",
    "authorId": "e647d10f31ce1cbb309928d4f187a23c",
    "dynasty": "明",
    "content": [
      "落魄泷城十五春，回头梦觉水□身。",
      "月当劫蚀光犹在，棋到残敲著始神。",
      "古洞烟霞藏石角，灵岩风雨出龙津。",
      "念知此后名山约，添得纱笼一事新。"
    ]
  },
  {
    "id": "e647d10f31ce1cbbadba0eb10bbbd76b",
    "title": "却聘诗",
    "authorName": "梁惠",
    "authorId": "e647d10f31ce1cbb309928d4f187a23c",
    "dynasty": "明",
    "content": [
      "七十年来德未加，每劳贤者到山家。",
      "忙来汲水无茶煮，感待邻家有酒赊。",
      "入馔拳鸡才脱母，作羹野菜尚含花。",
      "归与若对琴堂说，人在长江理钓槎。"
    ]
  },
  {
    "id": "e647d10f31ce98b77ae984528bdfc2c2",
    "title": "慰父老",
    "authorName": "唐光",
    "authorId": "e647d10f31ce98b7d1457b72d1457b72",
    "dynasty": "明",
    "content": [
      "喜檄何心半载间，星轺已驾不须扳。",
      "河阳自是栽花地，争看潘舆花下还。"
    ]
  },
  {
    "id": "e647d10f31f3b5b2e220148a366173c3",
    "title": "大宁公馆夜宿",
    "authorName": "吴殿邦",
    "authorId": "e647d10f31f3b5b2d1457b72d1457b72",
    "dynasty": "明",
    "content": [
      "寒山一路草荒荒，入宿邮亭又夕阳。",
      "半醉布衾凉似水，五更木柝紧敲霜。",
      "偷灯野鼠缘茅榻，叫月村鸡闹竹墙。",
      "聊与奚童成短梦，天涯马足为谁忙。"
    ]
  },
  {
    "id": "e647d10f31f3b5b210387500aa0fa668",
    "title": "暮秋匏谷结社有赋得园字",
    "authorName": "吴殿邦",
    "authorId": "e647d10f31f3b5b2d1457b72d1457b72",
    "dynasty": "明",
    "content": [
      "海门东去听潮喧，落得便宜五石樽。",
      "旅雁相过排晚字，群鸥坐对领卮言。",
      "清狂我辈簪原合，懒拙畸人薜自扪。",
      "生计只今诗酒在，未应萧瑟此山园。"
    ]
  },
  {
    "id": "e647d10f31f3b5b280c5fea2b3457790",
    "title": "衰柳",
    "authorName": "吴殿邦",
    "authorId": "e647d10f31f3b5b2d1457b72d1457b72",
    "dynasty": "明",
    "content": [
      "逾淮衰柳楼长亭，为问当年几回荣。",
      "拂地如烟枝有态，漫天作雪絮无情。",
      "留连行色萧萧马，恼乱春愁恰恰莺。",
      "夹道只今憔悴甚，宁知松柏岁寒盟。"
    ]
  },
  {
    "id": "e647d10f31f3b5b20966c16056b7ea1f",
    "title": "漫题",
    "authorName": "吴殿邦",
    "authorId": "e647d10f31f3b5b2d1457b72d1457b72",
    "dynasty": "明",
    "content": [
      "家在飞泉玉简峰，草亭经日对杉松。",
      "晴岚秋壑无人到，惟有风篁乱石淙。"
    ]
  },
  {
    "id": "e647d10f31f3b5b2d2327a64d92480c5",
    "title": "佚题",
    "authorName": "吴殿邦",
    "authorId": "e647d10f31f3b5b2d1457b72d1457b72",
    "dynasty": "明",
    "content": [
      "鸟声花气满山溪，中有山翁醉似泥。",
      "诗思欲狂邀不得，粉墙石壁浑漫题。"
    ]
  },
  {
    "id": "e647d10f3212eb93e324763f7f00ec8d",
    "title": "三洲岩",
    "authorName": "黄浩",
    "authorId": "e647d10f3212eb93d1457b72d1457b72",
    "dynasty": "明",
    "content": [
      "问俗时巡粤水滨，双旌拂破素岩云。",
      "俯观清瘦岩头石，犹逾苍生肉几分。"
    ]
  },
  {
    "id": "e647d10f3224f8c8fce81b3992d0fd99",
    "title": "咏阳山草堂竹赠漳河岳山人",
    "authorName": "袁昭旸",
    "authorId": "e647d10f3224f8c8d1457b72d1457b72",
    "dynasty": "明",
    "content": [
      "草堂正倚阳山曲，袅袅琅玕涧水浔。",
      "风坞箨辞同藓碧，云林梢长接空阴。",
      "雨晴帘卷秋如许，日午开尊暑不侵。",
      "过客留连盘石坐，求羊应许更攀寻。"
    ]
  },
  {
    "id": "e647d10f3224f8c873536dc4c1e56067",
    "title": "寄友客北都",
    "authorName": "袁昭旸",
    "authorId": "e647d10f3224f8c8d1457b72d1457b72",
    "dynasty": "明",
    "content": [
      "高卧沧洲惊岁晚，幽栖白画自闲情。",
      "山中麋鹿逢人惯，树底鸥凫戏浪轻。",
      "修竹苍苍风阁倚，浮云片片野堂明。",
      "故人冀北伤千里，忽听关河朔雁声。"
    ]
  },
  {
    "id": "e647d10f3224f8c85de3366a009b4a29",
    "title": "同陆明府过阳山访漳河岳山人",
    "authorName": "袁昭旸",
    "authorId": "e647d10f3224f8c8d1457b72d1457b72",
    "dynasty": "明",
    "content": [
      "泛舟入西山，炎景照南陆。",
      "梅霖歇崇冈，积润含林麓。",
      "挈徒过修坂，访友臻空谷。",
      "川薄阳已微，烟霏忽丛竹。",
      "石窦注清冷，云萝覆岩屋。",
      "庖人馈鲜鲤，童子进鼎泬。",
      "翰墨情所投，令人发深穆。",
      "兹会难再洽，艮趾兰堂宿。"
    ]
  },
  {
    "id": "e647d10f32301a1a0b7aa4f3d6fd2c56",
    "title": "枕上口占",
    "authorName": "兰廷瑞",
    "authorId": "e647d10f32301a1ad1457b72d1457b72",
    "dynasty": "明",
    "content": [
      "枕上诗成喜不胜，起寻笔砚旋呼灯。",
      "胆瓶滴取梅花水，已被霜风冻作冰。"
    ]
  },
  {
    "id": "e647d10f32301a1a3df20a29efcd9308",
    "title": "夏日",
    "authorName": "兰廷瑞",
    "authorId": "e647d10f32301a1ad1457b72d1457b72",
    "dynasty": "明",
    "content": [
      "终日凭阑对水鸥，园林长夏似深秋。",
      "槐龙细洒鹅黄雪，凉意萋萋风满楼。"
    ]
  },
  {
    "id": "e647d10f32301a1a220bc96343407559",
    "title": "题姮娥奔月图",
    "authorName": "兰廷瑞",
    "authorId": "e647d10f32301a1ad1457b72d1457b72",
    "dynasty": "明",
    "content": [
      "窃药私奔计已穷，稿砧应恨洞房空。",
      "当时射日亏犹在，何事无能近月中。"
    ]
  },
  {
    "id": "e647d10f325494d3a38ce9fbb116066d",
    "title": "沙河行宫",
    "authorName": "林垠",
    "authorId": "e647d10f325494d3d1457b72d1457b72",
    "dynasty": "明",
    "content": [
      "宫殿连云起，城楼入汉低。",
      "寒鸦如望幸，朝夕自悲啼。"
    ]
  },
  {
    "id": "e647d10f3255fa419bd5e3b56783f41c",
    "title": "菊",
    "authorName": "韩俊",
    "authorId": "e647d10f3255fa41d1457b72d1457b72",
    "dynasty": "明",
    "content": [
      "艳当秋候已惊迟，况是重阳又过期。",
      "恋节人心空自别，有花何日不相宜。",
      "香分静阁微风度，影上华筵夜月移。",
      "试问三春娇逼眼，到今曾见傲霜枝。"
    ]
  },
  {
    "id": "e647d10f3255fa41bd52846be8d6e7bf",
    "title": "林氏女",
    "authorName": "韩俊",
    "authorId": "e647d10f3255fa41d1457b72d1457b72",
    "dynasty": "明",
    "content": [
      "毓秀深闺迥异人，两间正气自能存。",
      "宁教香骨埋黄壤，未许焦头折翠钿。",
      "烈日争光三道远，高风励俗百年传。",
      "遥遥华胄真无愧，应有芳名著简编。"
    ]
  },
  {
    "id": "e647d10f3255fa4115d3b887d94caad2",
    "title": "五月五日伯声侄精诚祷雨有应志喜",
    "authorName": "韩俊",
    "authorId": "e647d10f3255fa41d1457b72d1457b72",
    "dynasty": "明",
    "content": [
      "繁露精神拟广川，火龙应祷起重渊。",
      "风雷忽送三更雨，庭院如鸣百道泉。",
      "云汉只今无旱魃，甫田从此有丰年。",
      "高堂坐爱凉如洗，满酌蒲觞赋飒然。"
    ]
  },
  {
    "id": "e647d10f3255fa41877dec5df3acb407",
    "title": "除夕",
    "authorName": "韩俊",
    "authorId": "e647d10f3255fa41d1457b72d1457b72",
    "dynasty": "明",
    "content": [
      "岁月无情可奈何，残灯孤馆客愁多。",
      "百年犬马心空壮，万里风云鬓已皤。",
      "苍狗天边惊变态，涓流山下欲成河。",
      "凭谁领会鸱夷意，小艇江湖浩浩歌。"
    ]
  },
  {
    "id": "e647d10f3270980c6d89c4157a057458",
    "title": "社延岭",
    "authorName": "钟懋",
    "authorId": "e647d10f3270980cd1457b72d1457b72",
    "dynasty": "明",
    "content": [
      "突起耸峰覆釜形，端知维岳肇精灵。",
      "远吞陶水千重绿，雄镇澄江万古青。",
      "真脉蜿蜒宗五指，老龙盘屈入南琼。",
      "几回乘兴跻高顶，直欲淩云摘斗星。"
    ]
  },
  {
    "id": "e647d10f327b55f5cbaf81fa94f6780d",
    "title": "山台晓望怀仅初不至和姚山人韵",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "初日照台上，兴来成独游。",
      "天高宿雾尽，木落空山秋。",
      "晓色侵残鬓，新寒上故裘。",
      "吴门隔烟水，怅望空悠悠。"
    ]
  },
  {
    "id": "e647d10f327b55f537e39b22ea748e08",
    "title": "惠山寺与子羽话别",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "看山不觉暝，月出禅林幽。",
      "夜静见空色，身闲忘去留。",
      "疏钟隔云度，残叶映泉流。",
      "此地欲为别，诸天生暮愁。"
    ]
  },
  {
    "id": "e647d10f327b55f5b3f08512826ee769",
    "title": "吕禹城见过",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "直道多见黜，故人俱罢官。",
      "偶来栖隐处，一尽平生欢。",
      "日暮鸟飞疾，雪晴山气寒。",
      "相过宁厌数，岁晚论交难。"
    ]
  },
  {
    "id": "e647d10f327b55f5edd91ba38815513c",
    "title": "与仅初再过任大理别墅",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "溪南读书处，秋晚数经过。",
      "寒照隐城树，苍烟深壁萝。",
      "窗明山翠近，地静叶声多。",
      "丛桂空岩暮，徒怀招隐歌。"
    ]
  },
  {
    "id": "e647d10f327b55f57d3b039227852774",
    "title": "夜宿田舍",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "郊居观获罢，暝色满荆扉。",
      "岁事山田薄，人家茅屋稀。",
      "荒原寒照敛，独树暮禽归。",
      "夜静然灯坐，高窗黄叶飞。"
    ]
  },
  {
    "id": "e647d10f327b55f5b2958695c87c2f66",
    "title": "与仅初过思闲草堂",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "绕屋艺桑柘，何年此卜居。",
      "山斋客到后，村杵饭香初。",
      "已是相过数，犹言宴会疏。",
      "坐看新月上，黄叶散寒墟。"
    ]
  },
  {
    "id": "e647d10f327b55f59bc42c5b88fa83e6",
    "title": "夜访金秀才",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "独夜山阴客，停桡江月斜。",
      "溪深闻犬吠，叶尽见人家。",
      "荒径存生事，寒灯映鬓华。",
      "坐看霜气白，宿雁满平沙。"
    ]
  },
  {
    "id": "e647d10f327b55f57269d148d4670ec6",
    "title": "答同年李仁甫寄点苍山石",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "故人消息阻河关，万里题缄泪欲潸。",
      "云寄远心将片石，月随清梦到苍山。",
      "诗成却笑穷逾拙，身退犹怜老未闲。",
      "怅望昆明池草色，春风南雁几时还。"
    ]
  },
  {
    "id": "e647d10f327b55f5353f20858f3b689e",
    "title": "寄同年陆给事",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "著书经岁掩蓬扉，江左才名重陆机。",
      "宅近寒塘黄叶满，窗开远岫白云飞。",
      "山中春草轻朱绶，梦里晨钟隔琐闱。",
      "自惜蛮荒投窜后，至今朝省谏书稀。"
    ]
  },
  {
    "id": "e647d10f327b55f5ec59f7a28c9e5102",
    "title": "过烟水庄",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "垂杨荫平田，湖畔多菑畬。",
      "茫茫烟水中，结茅成隐居。",
      "闲门闭白日，密竹临清渠。",
      "行随溪上云，倦枕床头书。",
      "客至时命酒，兴来兼捕鱼。",
      "愿言托幽迹，卒岁同樵蔬。"
    ]
  },
  {
    "id": "e647d10f327b55f5ad32ace193e9e22b",
    "title": "晚至湖上仅初和韵",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "山中读书罢，来憩澄湖滨。",
      "绿阴暗溪路，草堂静无尘。",
      "平生沧洲意，烟波梦垂纶。",
      "石梁度落景，花渚藏余春。",
      "闲情狎鱼鸟，悠然适吾真。",
      "云天澹晴霁，空水明衣巾。",
      "未遂乘桴愿，徒怀江海人。"
    ]
  },
  {
    "id": "e647d10f327b55f549328d755780bf15",
    "title": "澄观楼晓坐和仅初韵",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "晓色澄秋林，霞明映山翠。",
      "贪奇事夙兴，爽气醒残醉。",
      "空霜日夜繁，坐见木叶瘁。",
      "天高宿雾收，白云出平地。",
      "初日照重岩，寒流响虚隧。",
      "景物清心魂，泠然起遐致。"
    ]
  },
  {
    "id": "e647d10f327b55f583f8745725e73bc3",
    "title": "秋夜送户部家叔登黄阜",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "离亭对衰柳，落日送行客。",
      "秋声在孤屿，兴来恣探陟。",
      "台殿澄夕阴，明灯照禅室。",
      "夜静山月高，潭虚映空色。",
      "水镜清道心，超然垢氛涤。",
      "浮云亦何意，聚散随所适。",
      "风叶逐归蓬，霜空起寒笛。"
    ]
  },
  {
    "id": "e647d10f327b55f5720a742f3c9ef9ae",
    "title": "秋日观稼楼晓望",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "日出天气清，山中怅幽独。",
      "登高一眺望，风物凄以肃。",
      "流水映郊扉，炊烟散林屋。",
      "秋原一何旷，薄阴翳丛竹。",
      "时闻鸟雀喧，因念禾黍熟。",
      "悠悠沮溺心，千载犹在目。"
    ]
  },
  {
    "id": "e647d10f327b55f57c056cb71a4ec23f",
    "title": "五月望夜与诸君山中再酌和仅初韵",
    "authorName": "华察",
    "authorId": "e647d10f327b55f555c567fd0d4f4805",
    "dynasty": "明",
    "content": [
      "仲夏苦昼永，薰风起将夕。",
      "圆景海上来，照此山中客。",
      "坐令微暑消，兼使众累释。",
      "兴至时命觞，露下复移席。",
      "因耽水竹居，遂同鱼鸟迹。",
      "盘游岂忘返，玩物聊取适。",
      "台空人影疏，夜静潭气白。",
      "参差树杪峰，历历辨咫尺。",
      "超然悟真境，万物一虚寂。"
    ]
  },
  {
    "id": "e647d10f328111e88a9765b6c11ed653",
    "title": "鳌桥钓浪",
    "authorName": "曾敬",
    "authorId": "e647d10f328111e8d1457b72d1457b72",
    "dynasty": "明",
    "content": [
      "谁筑鲸鲵金背高，跨天双蝀锁波涛。",
      "临流若问丝纶手，不钓凡鱼只钓鳌。"
    ]
  },
  {
    "id": "e647d10f328111e84080e93a1eaa3fa4",
    "title": "灵芝",
    "authorName": "曾敬",
    "authorId": "e647d10f328111e8d1457b72d1457b72",
    "dynasty": "明",
    "content": [
      "乔木风霜饱，擎天雨露新。",
      "台隍高藉枕，庐舍旧为邻。",
      "夜夜祥光闪，朝朝瑞气屯。",
      "北窗薰可卧，秋水乐相亲。",
      "忽尔中元届，休哉四皓臻。",
      "暗移蓬岛甲，阴植阆园辛。",
      "穴破芝敷玉，庭空树剖珍。",
      "朱柯扶碧蕊，紫笋托玄筠。",
      "初谛犹龙虎，徐看已凤麟。",
      "明珠分海错，湛露落河银。",
      "五色抽苏秀，九茎传谢薪。",
      "甘泉曾咏鬯，函德复歌湮。",
      "和气通三界，贞符叶五伦。",
      "尧蓂能数日，屈轶可知人。",
      "仙质谁俦侣，幽馨自主宾。",
      "弹冠今有汉，采药久辞秦。",
      "华物锡天宝，奇人降岳申。",
      "念渠开圣瑞，愧我塞慈仁。",
      "眉宇能勾当，庭阶免蹙频。",
      "精华无苇筏，明德实梁津。",
      "马应羲河负，龟从禹雒陈。",
      "思为若有翼，临履更存身。",
      "九万程为徙，八千岁作春。",
      "祝釐祈报响，对果敢忘因。"
    ]
  },
  {
    "id": "e647d10f32989ab2afc1dd82f28f3c19",
    "title": "鹤岭书声",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "瑞鹤丹崖倚碧空，古松芳蔼荫瑶穹。",
      "汉庭博士横经馆，鲁国诸生读礼宫。",
      "五夜弦歌明月里，两斋灯火暖云中。",
      "悠扬已觉龙吟动，节奏还应凤律同。"
    ]
  },
  {
    "id": "e647d10f32989ab276b081ff0411a4db",
    "title": "鲤桥春浪",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "仙鲤当年纵碧流，何人鞭石夸平畴。",
      "云低万里青虹见，春涨三江锦浪浮。",
      "漠漠地疑通汉渚，盈盈人望济川舟。",
      "谁云涸辙无消息，骧首龙门是旧游。"
    ]
  },
  {
    "id": "e647d10f32989ab2d4820195aa644919",
    "title": "白沙夜泛",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "客子秋深归兴饶，青囊书剑久沉寥。",
      "征鸿带日下荒渚，明月随船起洞箫。",
      "露冷金卮浮白尽，风鸣霜叶乱红飘。",
      "先登共济无难事，独采江兰魄易消。"
    ]
  },
  {
    "id": "e647d10f32989ab2ae32c2be50f52ab2",
    "title": "谢都护李园留别",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "画船挝鼓发城西，屯盖飞觞信棹栖。",
      "一院红蕖应为醉，千峰黄叶不堪题。",
      "抡文愧我追飞兔，舞剑知君试断犀。",
      "满域干戈重回首，几时谈笑静黔黎。"
    ]
  },
  {
    "id": "e647d10f32989ab29f0674a16c587513",
    "title": "圣诞日古潘道中见桃李花",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "青雀黄龙天使槎，赤城琼岛帝臣家。",
      "惊涛夜泛千峰月，绝峤春回万树花。",
      "雁背霞从沙际没，鲎帆风向浪前赊。",
      "谁临无地通三界，人在中天祝九华。"
    ]
  },
  {
    "id": "e647d10f32989ab295e6ee80f1d6fbe5",
    "title": "朝天宫即事",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "蓬莱宫阙丽神皋，鸳鹭斑行入誉髦。",
      "紫馆飞帘悬碧落，玉童持箓下金鳌。",
      "香浮宝凤天花散，塔拥铜龙地轴牢。",
      "自是玄元流惠海，不妨金碧是涂膏。"
    ]
  },
  {
    "id": "e647d10f32989ab2a3e61014b50e36c5",
    "title": "春日早朝",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "碧虚澄雾九衢分，太极含晖万象新。",
      "阙绕祥云开凤翼，旗沾瑞露湿龙鳞。",
      "鸳行肃穆瑶阶曙，人意融和玉烛春。",
      "白首丹心瞻帝座，九天红日见尧仁。"
    ]
  },
  {
    "id": "e647d10f32989ab23ed75fba442f2dc6",
    "title": "雨夜与何名川宪副",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "客路萍蓬催短鬓，石床风雨送残霄。",
      "闲庭片片檐花尽，高阁沉沉玉漏遥。",
      "伏枕已违青锁梦，垂衣端想紫宸朝。",
      "批龙鸣凤非无意，吹竹弹丝只自饶。"
    ]
  },
  {
    "id": "e647d10f32989ab2471c4cfad30c35ea",
    "title": "过徐州与刘又洲兵宪",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "北望彤云拥帝京，帆开秋影下彭城。",
      "三千未拜诸羌客，百万新传小范兵。",
      "水带龙沟联巨舰，山围鹄垄树危旌。",
      "伫看妙术酬明主，肯把常谈慰老生。"
    ]
  },
  {
    "id": "e647d10f32989ab22731502c82979190",
    "title": "晚发",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "使槎初上白沙汀，漫卷图书信独征。",
      "竹坞樵烟生薄雾，石潭渔火落残星。",
      "闲看浴鹭机应息，不采漪兰佩亦馨。",
      "宛宛灵修添怅望，瑞云多处是龙城。"
    ]
  },
  {
    "id": "e647d10f32989ab2fa0929c9c504982f",
    "title": "赠万浅源大参入贺",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "几曲薰风度紫薇，三山华月映瑶芝。",
      "笺衔日下龙颜近，酒饯花前马步迟。",
      "飞盖云仍千里树，流莺春绕万年枝。",
      "欣逢湛露沾周宴，旋听鸣珂满凤池。"
    ]
  },
  {
    "id": "e647d10f32989ab20272fbebe587bbac",
    "title": "与吴自湖总制",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "三年仗钺拥轻裘，谈笑平原识壮猷。",
      "五岭云霞开帅幕，九嶷烟月入边楼。",
      "玉书天上翔鸾日，铜柱霜前断雁秋。",
      "最是归来投笔吏，每从银汉望旄头。"
    ]
  },
  {
    "id": "e647d10f32989ab20272fbebe41bc777",
    "title": "与吴自湖总制",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "金城千雉起黄湾，坐控三藩百二关。",
      "桂浦东回云作嶂，扶胥南下浪为山。",
      "雕弓挂月龙蛇动，赤帜连营虎豹闲。",
      "共说功成应勒鼎，即看池上凤毛还。"
    ]
  },
  {
    "id": "e647d10f32989ab20cde2c1c46c59e7a",
    "title": "红崖山春望",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "万树晴光淑气催，行春一马独徘徊。",
      "云移玉笋空中出，日映仙葩镜里来。",
      "极浦绿烟川草遍，小桥红阵野棠开。",
      "莫伤戎事淹衣剑，且把年芳入酒杯。"
    ]
  },
  {
    "id": "e647d10f32989ab2ba4bf873cb359d47",
    "title": "提兵与阮中丞追讨倭寇于峰头澳",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "十里兼军走重营，弓刀中夜向灯鸣。",
      "云横杀气山围合，舰涌惊涛水阵成。",
      "取势昆仑知不战，先人呼吸已无兵。",
      "风云帐下占成算，俎豆军前慰老生。"
    ]
  },
  {
    "id": "e647d10f32989ab2b61a74a5163f7f45",
    "title": "武定女官凤索林领兵先至军容壮甚余喜之因成长句",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "修戟真能不后期，佩刀还喜陆剸犀。",
      "貔貅步下风云壮，娘子军前号令齐。",
      "川涌惊雷原野动，山苞含雾塞天低。",
      "即看灭此方朝食，扫穴翻营日未西。"
    ]
  },
  {
    "id": "e647d10f32989ab2d5fb68727040208d",
    "title": "平易门逆寇大饮至叨功之首",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "简书朝下彩云巅，貔虎风飞玉帐前。",
      "金戟挥回三舍日，铁骢嘶断万山烟。",
      "天开泰运收全胜，地展皇舆控极边。",
      "岂有谋猷叨献庙，独欣孝友共登筵。"
    ]
  },
  {
    "id": "e647d10f32989ab24cf969388d1a94a2",
    "title": "观射",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "锦队翱翔建水东，咆哮猛士竞弯弓。",
      "帐前百步穿杨巧，马上双飞饮羽雄。",
      "诸葛山昏禽欲尽，步兵厨裹酒为空。",
      "明朝纵猎围还合，射虎平林更射熊。"
    ]
  },
  {
    "id": "e647d10f32989ab23de12bb9bf33457e",
    "title": "海珠寺",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "南海骊龙不爱珠，水心擎出夜明孤。",
      "云流上下天浮动，月浸空蒙地有无。",
      "两岸交花摇彩槛，千艘横渚散飞凫。",
      "即看佛宝连金界，全胜仙人弄玉壶。"
    ]
  },
  {
    "id": "e647d10f32989ab2699b8731b8f48422",
    "title": "塞上曲",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "挥鞭万里长，葱岭暮云黄。",
      "闻说单于遁，明朝猎白狼。"
    ]
  },
  {
    "id": "e647d10f32989ab24a87288f6acfaa15",
    "title": "赠海岳罗山人归金坛",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "海岳金坛士，超然浩荡游。",
      "步高关塞月，吟满帝王洲。",
      "有客携诗卷，无钱挂杖头。",
      "双眉横绿眼，一剑拂清秋。",
      "谈吐悬河下，书成翥凤愁。",
      "自同怀素步，人号谪仙流。",
      "朱毂来三辅，金尊倾五侯。",
      "飘飘访紫府，去去跨青牛。",
      "遇我丹台宿，论心彩笔投。",
      "严霜探武库，晴渚泛虚舟。",
      "绣虎功非拙，屠龙术更优。",
      "三花新欲采，二酉旧曾搜。",
      "才大名长累，身穷道可谋。",
      "长安悲客路，乐土老枫楸。",
      "归卜丹霞穴，行招白鹿俦。",
      "轻鞭疏柳外，高帽紫烟浮。",
      "泽国东阳近，瑶京北斗侔。",
      "相望隔风雨，一笑托蜉蝣。",
      "日下孤鸣凤，江心几浴鸥。",
      "庙廊还有事，湖海讵无忧。",
      "共喜荣登籍，谁言耻下篝。",
      "还渠白毛扇，赠子翠云裘。",
      "妙悟金丹诀，间将玉籍雠。",
      "茅龙天信宿，青鸟日绸缪。",
      "郭外山标秀，壶中桂影幽。",
      "凌云托殊调，流水渺灵修。",
      "金玉音非远，盘桓愿正酬。",
      "梁园飞艳雪，杜屋送寒飕。",
      "此夕肠堪断，他年梦独留。",
      "孤怀何所待，天宇共悠悠。"
    ]
  },
  {
    "id": "e647d10f32989ab259de9591ec9ed5df",
    "title": "渡淮次新息",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "淼淼淮河流，东行过新息。",
      "方舟济斜阳，悠然见桐柏。",
      "雾合青山低，霜侵绿蘋歇。",
      "缅怀仲宣赋，邈把瑶芬撷。",
      "归周问潜鼎，悼魏嗟沉璧。",
      "灵涛逐奔雷，惊风舞飘叶。",
      "出颖当何期，鸣笳临路发。"
    ]
  },
  {
    "id": "e647d10f32989ab28c52d1377ddc639c",
    "title": "夜啼乌",
    "authorName": "胡庭兰",
    "authorId": "e647d10f32989ab2d1457b72d1457b72",
    "dynasty": "明",
    "content": [
      "凤凰台边霜月孤，凤凰不见栖慈乌。慈乌夜半惊相呼，哑哑千声为返哺。",
      "天清露滴槠叶枯，寒飙飒飒生长吁。揽衣中庭步踟蹰，繄尔有母我独无。",
      "母遐栖处在何处，我母仙游天上去。母去那知儿独悲，儿悲那得母重顾。",
      "母不顾儿可奈何，卮匜欲饮口泽多。门人为余废蓼莪，长裾欲绝咸蹉跎。",
      "君不见捧檄入门动颜色，何人相候不相识。举贤不再上公车，始知向来为亲屈。",
      "又不见百里负米良亦艰，养亲须及怡亲颜。一朝南游列鼎食，思亲不逮徒长叹。",
      "慈乌慈乌莫更啼，啼来使我沾裳衣。我沾裳衣非汝知，生前尽力死尽思。",
      "夜啼只作无益悲，明朝且去投高枝。"
    ]
  },
  {
    "id": "e647d10f32a8c14c7c5f3b2c57e84759",
    "title": "圆珠",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "峰峦万叠自西隅，王气千年此郁纡。",
      "科第旧曾题片玉，山川先已表圆珠。",
      "雨时如泣鲛人泪，光处真悬照乘图。",
      "好语英灵呵护在，四臣声价未应无。"
    ]
  },
  {
    "id": "e647d10f32a8c14cfe894fb05464cdd4",
    "title": "忠谠凝岚",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "亭亭宝盖紫云屯，域内群山此独尊。",
      "白鹭池高天作鉴，苍龙峡静帝为门。",
      "读书台已称今古，遗俗人犹诵状元。",
      "八桂尚留风土记，忠言谠论至今存。"
    ]
  },
  {
    "id": "e647d10f32a8c14c2d778061d3314c83",
    "title": "鹤洲渔唱",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "白鹤滩头白鹤飞，白鹤滩下有渔矶。",
      "鹤唳数声渔得意，渔歌几曲鹤忘机。",
      "潺湲无恙人今古，欸乃何知韵是非。",
      "一唱一觞堪一醉，一竿生事未全□。"
    ]
  },
  {
    "id": "e647d10f32a8c14c5e419e08455237a0",
    "title": "狼岭樵歌",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "伐木丁丁声自长，山歌处处更悠扬。",
      "宁知啸落音为凤，且喜时非道有狼。",
      "细听似赓黄鸟弄，远闻如奏白云乡。",
      "别难伴侣归来晚，拟古还看月在梁。"
    ]
  },
  {
    "id": "e647d10f32a8c14ccc2c0cf461e58828",
    "title": "仙岩夜月",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "岩岩维石郭东偏，一窍玲珑月得先。",
      "可向个中观太极，更从何处见心圆。",
      "蟾团白玉宁生魄，影落青娥亦小天。",
      "此景仙人原自有，迩来香火奉金仙。"
    ]
  },
  {
    "id": "e647d10f32a8c14c243a4fec2e930cea",
    "title": "乌石醴泉",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "偶望酒星因依石，石□□□□为名。",
      "源从上古徒杯饮，流到于今岂解酲。",
      "□□□□王者瑞，曹门不禁圣人清。",
      "年年沽向□□□，□□春台济众生。"
    ]
  },
  {
    "id": "e647d10f32a8c14ce619e25eb9bd04ac",
    "title": "状元古井",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "状元南国名千古，井附公名亦到今。",
      "月夜影中仍郊往，春时地下尚龙吟。",
      "香生翰墨当年事，祀有潢污异代心。",
      "残漏一篇诗脉在，源头应许后人寻。"
    ]
  },
  {
    "id": "e647d10f32a8c14c4f77137a9e62eadd",
    "title": "石壁朝云",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "白雪千寻拔此方，彩云五色丽初旸。",
      "如衣如狗俄虚幻，非雾非烟恰是祥。",
      "几慰苍生霖雨望，谩劳太史步古章。",
      "怪来不入高唐梦，惟许从龙万里长。"
    ]
  },
  {
    "id": "e647d10f32a8c14cc5baae55e8977dac",
    "title": "谒仲节莫公祠",
    "authorName": "黄琏",
    "authorId": "e647d10f32a8c14cd1457b72d1457b72",
    "dynasty": "明",
    "content": [
      "南人魁选本沉沉，独自先生起郤林。",
      "一代科名堂号玉，千年第宅里名金。",
      "道侔伊吕相先后，名在江山已古今。",
      "大雅寥寥谁继响，几时风雨又龙吟。"
    ]
  },
  {
    "id": "e647d10f32ab66c38830ffb778df88a3",
    "title": "金鸡献瑞",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "羽人家却在丹丘，鸡放云峰最上头。",
      "早唤三农春梦醒，寒冲八表月光浮。",
      "南来海阔无函谷，北望山高忆凤楼。",
      "奇甸太平今有象，和声夜夜满忠州。"
    ]
  },
  {
    "id": "e647d10f32ab66c3500e916b056a5dd5",
    "title": "文笔生华",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "五指伸来笔一尖，建州泰运属先占。",
      "孤高气概齐华岳，熣灿文光逼玉蟾。",
      "雨露长滋千古润，风霜不改九秋严。",
      "精华信是乾坤瑞，遥耸中原作巨瞻。"
    ]
  },
  {
    "id": "e647d10f32ab66c336cf2aa88eb5ee4f",
    "title": "建江澄碧",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "遥从黎婺浚源头，环抱孤城据上流。",
      "白芷绿蓠春冉冉，落霞孤鹜晚悠悠。",
      "鱼龙听曲波心跃，舟楫穿星镜面游。",
      "独立苍茫增叹赏，朝宗一派海门秋。"
    ]
  },
  {
    "id": "e647d10f32ab66c3c91ddf0dd832f351",
    "title": "泵井涵清",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "盘据神龙吐玉涎，山灵朝暮护云烟。",
      "直从太华分玄酒，不数牂牁占醴泉。",
      "解愠啜甘随满腹，涓流溥利下平田。",
      "年来我绝千金想，愿借清泠洗俗缘。"
    ]
  },
  {
    "id": "e647d10f32ab66c3d815ec4f835fa5fd",
    "title": "湳白渔歌",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "落落那能系此踪，生涯江上任飘蓬。",
      "云开棹破芦花月，浪静歌生莼菜风。",
      "魂梦动随流水淡，沙鸥盟狎友情浓。",
      "几回醉醒烟波阔，还觉山高日未红。"
    ]
  },
  {
    "id": "e647d10f32ab66c3f17630a9330ffb6e",
    "title": "夕阳牧唱",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "短笠疏林百事轻，驯徒群牧两忘情。",
      "芦笳空谷无腔调，乾糗蒙泉不和羹。",
      "纵剧舞残春草绿，赓歌声逐晚风清。",
      "夕阳归去浑无事，梦入高秋兆有成。"
    ]
  },
  {
    "id": "e647d10f32ab66c36957dc883b834e3d",
    "title": "潭览晴云",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "飞鹑风动涉晴沙，锁翠云深景欲赊。",
      "五色别开新锦绮，一湾长抱旧人家。",
      "卷舒浓淡堪图画，拥蔼红黄换物华。",
      "烟水休云三岛隔，且输耕读得生涯。"
    ]
  },
  {
    "id": "e647d10f32ab66c3782a7f9d2b7ab524",
    "title": "仙屯夜月",
    "authorName": "姚守辙",
    "authorId": "e647d10f32ab66c3d1457b72d1457b72",
    "dynasty": "明",
    "content": [
      "万里无云天宇宽，仙峰海外月光团。",
      "琼枝未稳南飞鹊，玉兔长调不老丹。",
      "龙戏明珠归巨海，鹤翻清影傍高坛。",
      "银河若借张槎泛，直驾长风入广寒。"
    ]
  },
  {
    "id": "e647d10f32e9f9aea40b71279ae2a19d",
    "title": "村晚",
    "authorName": "何体性",
    "authorId": "e647d10f32e9f9aed1457b72d1457b72",
    "dynasty": "明",
    "content": [
      "临水疏篱短，浮桥小径通。",
      "马嘶凉市渡，舟泊柳亭风。",
      "带笛归村牧，和烟卷钓筒。",
      "依依云岭树，一片夕阳红。"
    ]
  },
  {
    "id": "e647d10f32e9f9aea9444828fe04c51b",
    "title": "旅馆寄诸同社",
    "authorName": "何体性",
    "authorId": "e647d10f32e9f9aed1457b72d1457b72",
    "dynasty": "明",
    "content": [
      "忽惊摇落后，黄叶堕庭深。",
      "道路秋风鬓，江湖夜雨心。",
      "有书传海内，无棹访山阴。",
      "久客兼多病，相思瘦不禁。"
    ]
  },
  {
    "id": "e647d10f32ed9edb7dbae0640153a45d",
    "title": "秋怀",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "绀发青瞳未有涯，云山交付两芒鞋。",
      "乏财原宪贫非病，荷插刘伶死便埋。",
      "有趣不须诗过巧，无谋方觉事多乖。",
      "秋深更值连宵雨，一霁苔痕总上阶。"
    ]
  },
  {
    "id": "e647d10f32ed9edb15d28b0625101816",
    "title": "秋意",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "床头连日酒瓶干，旅寓何心定饱餐。",
      "有势欲封千户易，无才刚道一秋难。",
      "镜中咄咄容颜改，壁上行行指血残。",
      "黄叶满庭人倦扫，恶风翻瓦作秋寒。"
    ]
  },
  {
    "id": "e647d10f32ed9edb2ad81843da23fcdc",
    "title": "守宫",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "谁解秦宫一粒丹，记时容易守时难。",
      "鸳鸯梦冷肠堪断，蜥蜴魂销血未干。",
      "榴子色分金钏彩，茜花光映玉鞲寒。",
      "何时试卷香罗袖，笑语东君仔细看。"
    ]
  },
  {
    "id": "e647d10f32ed9edb9c6c2ed19301b1f9",
    "title": "题画唐马",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "苜蓿含花草露班，奚奴扰扰出沙湾。",
      "尘飞大夏三千里，泥满东风十二闲。",
      "直内铜符初上缴，征西铁甲未东还。",
      "可怜绝代贤王手，少画渔阳阿斝山。"
    ]
  },
  {
    "id": "e647d10f32ed9edbe6a37c0e1510dc06",
    "title": "无题诗次刘虞部韵二首",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "梨花宿酒半腔存，自压春风紫蔗盆。",
      "血沁臂鞲牙有迹，酥凝乳酪爪无痕。",
      "金塘水暖鱼跳子，玉陛尘清鹤弄孙。",
      "回想宫人斜畔路，几家寒食未招魂。"
    ]
  },
  {
    "id": "e647d10f32ed9edbe6a37c0ecf2a276f",
    "title": "无题诗次刘虞部韵二首",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "杏花枝上晓风寒，镜里愁容不耐看。",
      "千里云涛迷下若，五城烟火接长干。",
      "当时偶作来仪凤，此日翻成吊影鸾。",
      "恐负远山双黛曲，烛煤轻扫落金盘。"
    ]
  },
  {
    "id": "e647d10f32ed9edbca31ab7dfbed4ab8",
    "title": "送钱理平之海虞",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "故人别我向奚川，满掬恩光下九天。",
      "客梦未沾菰米饭，归心已付木兰船。",
      "弦高致犒由安上，卜式倾赀为助边。",
      "一片离情谁写得，金台落日蓟门烟。"
    ]
  },
  {
    "id": "e647d10f32ed9edbadf99bd3d289d88d",
    "title": "题钱理平竹深处",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "瘦不胜衣强着冠，肩舆一罄子犹欢。",
      "日光碎布金三顷，秋色高攒玉万竿。",
      "幸备酒筹催急鼓，忍看菹笋簇深盘。",
      "九天雨露虽如许，长屐无由数就看。"
    ]
  },
  {
    "id": "e647d10f32ed9edbf14a96ff88ecf125",
    "title": "游仙四首",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "月照参差海上峰，飙轮度处灭行踪。",
      "玄冥宫里留宵宴，传得新方解扰龙。"
    ]
  },
  {
    "id": "e647d10f32ed9edbf14a96ff138f3e74",
    "title": "游仙四首",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "挂树玄猿朗朗呼，藓侵石壁字模糊。",
      "痴龙颔下珠如月，照见寰中五岳图。"
    ]
  },
  {
    "id": "e647d10f32ed9edbf14a96ffd84f2864",
    "title": "游仙四首",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "鹤氅斜披出市喧，青霞窟里听啼猿。",
      "半酣骑着壶公杖，直溯黄河到水源。"
    ]
  },
  {
    "id": "e647d10f32ed9edbf14a96ff370e400b",
    "title": "游仙四首",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "若木枝头露未干，五云喷水浴鸦翰。",
      "须臾转过金鳌背，九点齐州镜里看。"
    ]
  },
  {
    "id": "e647d10f32ed9edb6335df907c044bad",
    "title": "题谢卫同钟馗移家图",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "寒云泼墨阴风峭，冬青叶底休留叫。",
      "老魅梁间忽作声，四下妖精俱起啸。",
      "两星执法未能诃，坐见绿芜生白波。",
      "曲逗铜鱼窥宝瓮，倒骑铁马试金戈。",
      "草烟花雾横铺衬，十二阑干飞鬼磷。",
      "足健何妨海藏深，耳顽不怕雷司近。",
      "腓猪疥狗森森立，虎豹九关随意入。",
      "移山换水奏新功，镂雪雕冰增旧习。",
      "须臾扇动民间怪，州闾遍索羔豚赛。",
      "寺中石佛拥来行，庙里泥神推出拜。",
      "扫帚斜挥簸箕舞，掇转沙盆齐擂鼓。",
      "长蝎潜舒壁上钩，短狐暗发溪边弩。",
      "八洞真仙寻敛迹，河伯土公咸辟易。",
      "适从牖下窃听琴，又向阶前偷弄笛。",
      "终南进士须垂胸，挈家远避群魔锋。",
      "鼻息冲开刀两刃，目光射透甲三重。",
      "清漏滴残更渐急，玉宇沉沉露华湿。",
      "扶桑涌上一轮红，髑髅堕地无人拾。"
    ]
  },
  {
    "id": "e647d10f32ed9edb1535809b666b541f",
    "title": "竹泉翁席上赠歌者杨氏",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "秋风茉莉吹香雨，帘外燕娇肆轻妩。",
      "醉眼朦胧酒盏空，睡著司空相公府。",
      "席前一点樱桃破，云揭楚天飞鸟堕。",
      "鸳鸯小袖将红绡，二十五弦重抹过。",
      "三寸麻霞黄鹄嘴，锦地氍毹蹴春水。",
      "回身偷眼顾周郎，舞困落花扶不起。",
      "双檠殒泪炉薰熄，对景无言恨如织。",
      "翠靥光浮琥珀痕，鲛绡冷沁珍珠迹。",
      "两剪晴波拂晓山，白衣孤客感乡关。",
      "何幸梨园旧宫使，偷传乐谱向人间。"
    ]
  },
  {
    "id": "e647d10f32ed9edb4c0c53390aeeb1f0",
    "title": "铁券歌",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "罗平逆鸟窥唐鹿，太宗泉下英灵哭。",
      "锦树将军握槊来，妖氛一扫乾纲肃。",
      "半边古瓦黄金缕，翰苑文章铺锦绣。",
      "宰臣擎出凤凰城，儿孙永世承天祐。",
      "堂堂坐控十三州，长驱铁弩射潮头。",
      "扰攘中原糜在釜，东南民庶不曾忧。",
      "邯郸未待三方寤，大集朝臣封府库。",
      "举家齐上汴河船，回首钱塘宛如故。",
      "虏骑纷纷压旧畿，海门倏见双龙飞。",
      "冯夷借玩水仙府，幸从鱼网获全归。",
      "归来五庙咸登荐，锈蚀刮磨光彩见。",
      "珍袭谁同简子书，宝全自别桑公砚。",
      "昭代真人爵群武，首法宏模锡吾祖。",
      "多感宽洪美弟兄，拉向奚川看家谱。"
    ]
  },
  {
    "id": "e647d10f32ed9edb2dd0c4706c64900e",
    "title": "义妇行",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "顾家一女肤如玉，炯炯灵台抱贞淑。",
      "择配奚川武肃孙，井臼亲操谢膏沐。",
      "不必荆钗并布袄，雍雍自是闺中宝。",
      "抚卑事上尽欢心，内外皆称新妇好。",
      "欢乐未央灾祸来，闾阎满眼飞尘埃。",
      "长鲸大豕互吞食，雌凰雄凤难徘徊。",
      "强将性命依岩壑，柏叶松肪共咀嚼。",
      "草衣木履度晨昏，乃畏强梁横侵掠。",
      "丈夫前室有佳儿，哇哇相逐远奔驰。",
      "足趼腹枵行不得，锋横矢乱计宁施。",
      "妾身有子年尤小，恩义欲兼嗟力少。",
      "残生苟幸得完全，孤诚自有神明表。",
      "拊膺长恸望天呼，回头已作沟中枯。",
      "男子虽羞邓伯道，妇女何惭鲁义姑。",
      "皇明九五真龙出，一扫寰区群蚤虱。",
      "归来室宇尚依然，四方重睹升平日。",
      "矻然妇织与夫耕，眼看家道日康宁。",
      "苍苍主者岂无谓，两男一女连绵生。",
      "五十年来三百指，螽斯夺尽前人美。",
      "珍珠帘卷画堂深，鹤发披肩全寿祉。",
      "节孝贤能世岂无，苍黄谁得展良图。",
      "伤哉此道日凋丧，事迹何繇付董狐？"
    ]
  },
  {
    "id": "e647d10f32ed9edbb97b6fa965b3770f",
    "title": "水月舫为奚川钱竹深赋",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "太一真人莲一瓣，飘飘万里来天汉。移入江南锦绣窠，兰桡桂桨空凌乱。",
      "长鲸对舞碧纱窗，缺兔潜窥紫丝幔。黍瓮浮香香可，蒲帆扬彩风堪唤。",
      "老兴闲摅曲数讴，幽情缓发琴三叹。古迹多因潮洗平，远山忽被云遮断。",
      "曩时螃蟹落钱昆，今日鲈鱼到张翰。莫令惠子识逍遥，且拉卢生游汗漫。",
      "冰壶影里塞鸿飞，海镜光中沙鸟散。好天良夜属君多，大壑深溪留我半。",
      "乾坤正乏济川材，忍教独系黄芦岸。"
    ]
  },
  {
    "id": "e647d10f32ed9edb97573134087ee907",
    "title": "为钱理容题美人月琴图",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "芙蓉小院秋如海，凉月半空凝素彩。羊车轧轧过西宫，一失君恩不堪悔。",
      "绿铜古阮鹍弦溜，陶写襟怀三五奏。血色深红软绣墩，唾花浅碧香罗袖。",
      "先及《关雎》后《麟趾》，雅调雍雍塞人耳。曲终闲倚太湖峰，惊风掉落棕榈子。"
    ]
  },
  {
    "id": "e647d10f32ed9edbc001d5210616664d",
    "title": "竹深处为奚川钱理平作",
    "authorName": "汤胤绩",
    "authorId": "e647d10f32ed9edbd1457b720245952e",
    "dynasty": "明",
    "content": [
      "瑶空露滴秋光冷，冰壶倒浸琅玕影。",
      "玉箫声里凤皇飞，一色绿云三万顷。",
      "主人高思油然发，六尺桃笙湖水滑。",
      "左琴右史恣徜徉，大俎深杯从旷达。",
      "幽玄占断乾坤奥，明月清风满怀抱。",
      "嗟吾老癖近来增，可许肩舆时直造。"
    ]
  },
  {
    "id": "e647d10f32f16182d8e2cdedbdcc79b5",
    "title": "送内父碧筠罗先生还乡",
    "authorName": "鲁能",
    "authorId": "e647d10f32f16182d1457b7286df7dcf",
    "dynasty": "明",
    "content": [
      "万里驰驱上帝州，夜灯尊酒话绸缪。",
      "旅怀忽起乡园梦，逸兴应随潞渚舟。",
      "玉润惭非红杏雨，冰清照破碧天秋。",
      "悬知后夜相思处，月满关山独倚楼。"
    ]
  },
  {
    "id": "e647d10f32f16182c5642ed868079443",
    "title": "送进士马克毅还新会",
    "authorName": "鲁能",
    "authorId": "e647d10f32f16182d1457b7286df7dcf",
    "dynasty": "明",
    "content": [
      "钟鸣长乐曙光寒，斗酒城阴话别难。",
      "姓字已荣题璧水，衣冠暂许出金銮。",
      "轻风淮上杨花白，细雨江南荔子丹。",
      "莫向故园耽恋久，早来簪笔侍朝端。"
    ]
  },
  {
    "id": "e647d10f32f161829ba906be6633b5a4",
    "title": "咸阳怀古",
    "authorName": "鲁能",
    "authorId": "e647d10f32f16182d1457b7286df7dcf",
    "dynasty": "明",
    "content": [
      "烟树苍茫一望中，汉陵秦苑总成空。",
      "铜驼埋没悲秋雨，石兽荒凉怨朔风。",
      "寂寂落花歌舞地，轻轻茅草乐游宫。",
      "停骖欲问前朝事，惟有青山夕照红。"
    ]
  },
  {
    "id": "e647d10f32f1618299c9ef77af550047",
    "title": "西宁感怀",
    "authorName": "鲁能",
    "authorId": "e647d10f32f16182d1457b7286df7dcf",
    "dynasty": "明",
    "content": [
      "西山环绕古西平，番簇相连汉戍营。",
      "秣马征夫思野战，牧牛童子待春耕。",
      "路经三峡风涛急，水满三川月色明。",
      "回首咸阳渺何许，岭猿啼处不胜情。"
    ]
  },
  {
    "id": "e647d10f32f16182593007f341b8515a",
    "title": "古路樵归",
    "authorName": "鲁能",
    "authorId": "e647d10f32f16182d1457b7286df7dcf",
    "dynasty": "明",
    "content": [
      "羊肠远接白云乡，归路行歌傍晚凉。",
      "薪担寒挑林外月，芒鞋香带草头霜。",
      "依稀酒幔摇村店，缥缈钟声度上方。",
      "圣主只今求隐逸，刍荛应见入尧章。"
    ]
  },
  {
    "id": "e647d10f32f1618236e62b0b2cbaedbc",
    "title": "送伍上舍宁告还乡兼简乃兄缙斋",
    "authorName": "鲁能",
    "authorId": "e647d10f32f16182d1457b7286df7dcf",
    "dynasty": "明",
    "content": [
      "皇都春暖雪初晴，驻马东郊送客行。",
      "弹铗暂辞双凤阙，挂帆遥指五羊城。",
      "千秋丹荔怀乡梦，万里青山带别情。",
      "风雨对床如问我，一官今见二毛生。"
    ]
  },
  {
    "id": "e647d10f333d924b9d7f26432fa489a7",
    "title": "赠刘仁仲昆季还浙东",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "沈忧自多绪，复此送归人。",
      "昨夜淮南雨，不知芳树春。",
      "朅来持别酒，相与慰兹晨。",
      "日暮行舻渺，东南弥越津。"
    ]
  },
  {
    "id": "e647d10f333d924b0162f9e594ef1c44",
    "title": "寄道士萧止庵二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "昔寓朱明洞，神游碧涧阿。",
      "庭临栖鹤树，衣拂挂猿萝。",
      "凤吹青云曲，龙吟白雪歌。",
      "仍惭勾漏令，尘梦入槐柯。"
    ]
  },
  {
    "id": "e647d10f333d924b0162f9e5cb05f99f",
    "title": "寄道士萧止庵二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "颇弃人间事，来参内景篇。",
      "借骑缑岭鹤，相访大罗仙。",
      "稽首传丹诀，长歌入紫烟。",
      "琼花不著处，同扫石床眠。"
    ]
  },
  {
    "id": "e647d10f333d924b87bbc53250c41748",
    "title": "赠陈宪使还嘉兴",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "蘅皋理轻楫，华筵饯远人。",
      "潮生碧海曙，雨歇红亭春。",
      "适越遂辞禄，还吴思问津。",
      "超然不可企，遥睇东山云。"
    ]
  },
  {
    "id": "e647d10f333d924b4b43c17c71e88111",
    "title": "杨氏湛碧轩",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "桂浦含秋气，萝轩淡夕阴。",
      "鹭窥明镜彻，云度彩屏深。",
      "宴坐消尘虑，遐观恣赏心。",
      "群贤思历下，吟啸属芳音。"
    ]
  },
  {
    "id": "e647d10f333d924bd18a1bc05bc1412e",
    "title": "送邵李二巡简赴京",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "驿树残朝雨，汀潮急暝流。",
      "旌麾从此别，尊酒慰离忧。",
      "虎石经衔箭，龙门拟共舟。",
      "蟾溪他夜月，思尔玉京游。"
    ]
  },
  {
    "id": "e647d10f333d924bbef4920fb71e862b",
    "title": "赠白守中之湖广",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "王孙芳草绿，离思满西州。",
      "桂醑秦淮夕，兰桡江汉秋。",
      "名藩今所重，形胜昔无俦。",
      "元规宾从美，吟啸在南楼。"
    ]
  },
  {
    "id": "e647d10f333d924bf8c6156753ba7ec9",
    "title": "贽相国李公善长",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "吾君神武定中朝，丞相勋名冠百僚。",
      "汉室兴王推邓禹，唐宗开国任房乔。",
      "江淮草木知名旧，吴越山川辟地遥。",
      "好向龙楼扶赤日，便观麟阁近璿霄。"
    ]
  },
  {
    "id": "e647d10f333d924b74fc27c219511f52",
    "title": "呈张昶参政",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "丝纶阁下五云飘，政事堂中八座超。",
      "班马文章传旧学，夔龙勋业庆新朝。",
      "宫花露重金茎赐，御柳风清玉佩摇。",
      "江海微生叨近侍，也随丹凤舞箫韶。"
    ]
  },
  {
    "id": "e647d10f333d924ba6323a14a9692564",
    "title": "呈汪朝宗参议",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "龙飞江表仗能臣，虎变淮阳有俊人。",
      "帏幄春风勤夙夜，藩垣南寄息风尘。",
      "闻鸡屡促鸣珂入，倚马仍看草檄频。",
      "越客狂名叨荐启，无因东阁拜平津。"
    ]
  },
  {
    "id": "e647d10f333d924b970a95b56c43c58b",
    "title": "北捷应制",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "王师几日定秦邮，诏发奇兵出寿州。",
      "横海楼船通楚甸，羽林旌节渡淮流。",
      "胡笳惨动关山月，戎帐威传草木秋。",
      "闻道鹰扬能奋迅，思归燕将莫夷犹。"
    ]
  },
  {
    "id": "e647d10f333d924bfdfab7bcf156146e",
    "title": "送董文启之江夏宰",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "委佩晨看拜玉除，西游真食武昌鱼。",
      "王孙碧草秋无际，仙掌金茎露下初。",
      "今日才名须卓茂，当年词赋说相如。",
      "登临若对南楼月，待尔宾鸿寄尺书。"
    ]
  },
  {
    "id": "e647d10f333d924b5d1fe5af4dc7ae67",
    "title": "赠王深之官永康",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "赏心亭下玉壶倾，客里难堪送客情。",
      "沙际绿芜朝雨净，天涯江树晚云平。",
      "扁舟剡水因乘兴，高策河汾旧有名。",
      "勿谓微官淹骥足，金华凉月对秋清。"
    ]
  },
  {
    "id": "e647d10f333d924bb260a636e707ad9c",
    "title": "正月初四日南郊礼成",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "午夜祥云绕太微，圣明开运六龙飞。",
      "箫韶享帝声容丽，玉帛来王历数归。",
      "宝幄天光临负扆，金舆春色映垂衣。",
      "儒臣幸睹唐虞际，三祝尧年仰曙辉。"
    ]
  },
  {
    "id": "e647d10f333d924bf50178aa017d1260",
    "title": "谒黄石公庙",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "榆径深深一草堂，松阶寂寂半斜阳。",
      "青山远近分齐鲁，黄石英灵阅汉唐。",
      "碑断蟠龙荆棘暗，坛空鸾鹤桧槐苍。",
      "乡人更说传书意，故国风云入渺茫。"
    ]
  },
  {
    "id": "e647d10f333d924b67418ddd7f0b8a10",
    "title": "舟泊龙湾寄孙仲衍",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "吴樯楚柂十年间，又度秦淮虎豹关。",
      "眼底故人成寂寞，梦中尘业负高闲。",
      "九州风雨东南会，七泽波涛日夜还。",
      "江上思君云路杳，掀篷愁对蒋陵山。"
    ]
  },
  {
    "id": "e647d10f333d924b26247eef19427b16",
    "title": "赠洗口于巡简",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "东郡于公最有名，为儒曾事鲁诸生。",
      "鹤书三聘云间下，龙剑双飞海上行。",
      "明月画船依桂浦，碧山红树绕花营。",
      "斋中旧客今谁在，青眼相逢万里情。"
    ]
  },
  {
    "id": "e647d10f333d924b8e8975b3ef464a22",
    "title": "喜故人孙仲衍归",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "十年东去入皇都，词赋争夸楚大夫。",
      "疏散又辞金马籍，倦狂须觅步兵厨。",
      "花开上苑啼鹦鹉，草绿南园泣鹧鸪。",
      "惟爱碧山吟卷在，夜随明月照蓬壶。"
    ]
  },
  {
    "id": "e647d10f333d924b8932346b7dfaacb5",
    "title": "赠戴云",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "十年惯听京华雪，忽忆闻鸡梦觉时。",
      "万户晓钟金气应，九重仙仗佩声迟。",
      "湟州桂树谁招隐，庾岭梅花有所思。",
      "一曲阳春知寡和，郎官清胜浩然诗。"
    ]
  },
  {
    "id": "e647d10f333d924b89a56a7134c69341",
    "title": "青宫哀词",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "前星光陨太微间，云阙龙归不可攀。",
      "惨结玄云迷海岳，泪挥寒雨遍戎蛮。",
      "清都鹤驾翱翔远，缑岭鸾笙缥缈还。",
      "遥想皇情哀恸处，万年松柏紫金山。"
    ]
  },
  {
    "id": "e647d10f333d924bf813f039f040edd8",
    "title": "次韵仲衍巫峡秋怀",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "白帝孤城蜀汉间，锦江秋色隔巴山。",
      "霜清滟滪琼瑶动，雨散阳台紫翠环。",
      "王事归心俱未已，世情歧路总相关。",
      "扁舟莫系枫林下，卧听寒猿一夜还。"
    ]
  },
  {
    "id": "e647d10f333d924b2cd76ad2372bbdfd",
    "title": "从军行赠费指挥使二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "英雄江左费将军，淮海吴门旧策勋。",
      "又领貔貅三百万，誓清沙漠报明君。"
    ]
  },
  {
    "id": "e647d10f333d924b2cd76ad2a288a65c",
    "title": "从军行赠费指挥使二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "闻说沙场渐倒戈，受降城北是滦河。",
      "胡姬窈窕随征马，胡酒葡萄载骆驼。"
    ]
  },
  {
    "id": "e647d10f333d924b57db2f5f0483e654",
    "title": "秋夜杂兴二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "金风瑟瑟吹明河，锁窗时见流萤过。",
      "谁家玉笛生离怨，知是吴侬子夜歌。"
    ]
  },
  {
    "id": "e647d10f333d924b57db2f5f04c11c34",
    "title": "秋夜杂兴二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "秦淮桥下江水清，凤凰台前霜月明。",
      "莫愁艇子系何处，杨柳萧萧无限情。"
    ]
  },
  {
    "id": "e647d10f333d924b206b7a7ca92bbdd2",
    "title": "游洪范池与刘文正",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "洞门斜日照金潭，千尺藤萝挂石龛。",
      "骑马独来高处望，满山松柏似江南。"
    ]
  },
  {
    "id": "e647d10f333d924b88a1cba5ae782071",
    "title": "小塘山居",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "石月斜窗夜气清，禅栖无梦客灯明。",
      "山中万籁俱岑寂，惟有松风答磬声。"
    ]
  },
  {
    "id": "e647d10f333d924be0debe81e5671e29",
    "title": "王孙挟弹图二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "乐游原上竞繁华，骑出天南白鼻□。",
      "宫锦不愁清露湿，五陵松柏绚朝霞。"
    ]
  },
  {
    "id": "e647d10f333d924be0debe81b0e94602",
    "title": "王孙挟弹图二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "驰道香莎剪翠茵，金鞭闲扬落花尘。",
      "温泉树晚歌钟起，人识开元富贵春。"
    ]
  },
  {
    "id": "e647d10f333d924b49e14e666acdcfed",
    "title": "寄复初景翔诸友二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "寒泉疏竹映清秋，曾记仙人太乙舟。",
      "今日逢君同感慨，不堪衰泪洒西州。"
    ]
  },
  {
    "id": "e647d10f333d924b49e14e6610a7ee0e",
    "title": "寄复初景翔诸友二首",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "荔枝原头春水深，多情得似玉郎心。",
      "琵琶拨尽凉州曲，石竹花残风满林。"
    ]
  },
  {
    "id": "e647d10f333d924b250171509a6f8b47",
    "title": "题野塘景",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "花落春塘隐暝流，湖光山色未销忧。",
      "双双白鸟忽飞去，撩乱文鸳不自由。"
    ]
  },
  {
    "id": "e647d10f333d924bbb817d971e3e2070",
    "title": "简涂叔良朱仲雅二博士",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "贞士多苦节，考槃依涧陲。",
      "丛兰佩芳洁，悦怿遂幽期。",
      "至德无终逸，明扬膺盛时。",
      "兹焉华东阁，俊乂相追随。",
      "列宿呈光彩，翔飙清羽仪。",
      "皇谟敷禹训，风雅泛周诗。",
      "幸俾纤蒙器，叨承陪绛帷。",
      "何因永斯好，介尔崇明禧。"
    ]
  },
  {
    "id": "e647d10f333d924b4b543bf07f542766",
    "title": "秋月篇",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "金商鸣素节，瑶律届先秋。",
      "始见西陵月，婵娟沧海头。",
      "清规临夜满，澄影际天浮。",
      "媚浦沈珠迥，凝波净练收。",
      "常悬鳷鹊署，初照凤凰丘。",
      "碧落宵同映，银潢晓共流。",
      "梁园生绮梦，陈榭感芳忧。",
      "爽洽征人袂，光含思妇楼。",
      "玉台情未已，鸾镜影空流。",
      "讵惜盈亏屡，仍知晦朔周。",
      "关山随别骑，淇水送行舟。",
      "愿逐馀辉去，兰台奉夕游。"
    ]
  },
  {
    "id": "e647d10f333d924b35958aace3f7a7c7",
    "title": "题蒲涧读书处",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "编茅临巨壑，伐木憩幽岩。",
      "摇琴初涉涧，投册静窥潭。",
      "丽泽方求益，知人谐所耽。",
      "灵芬遥可挹，渊物坐能探。",
      "野褐听朝诵，霜猿闻夜谈。",
      "董帏凉结蕙，管榻涧霏岚。",
      "予志在山水，宜从云外参。"
    ]
  },
  {
    "id": "e647d10f333d924b50a32e533d2b7b45",
    "title": "诗僧杞上人得旨归鄱阳葬亲二十二韵",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "白下春容减，红亭丽日升。",
      "暂邀芸阁彦，相送草堂僧。",
      "辇毂同文会，旃檀异德称。",
      "诗名随处满，华幄自天承。",
      "久被宸衷眷，仍推讲座登。",
      "离宫频召对，前席誉材能。",
      "尚食供蒲馔，禅宗问葛藤。",
      "龙河朝洗钵，鹿苑夜传灯。",
      "般若翻神贝，袈裟出御缯。",
      "抽毫联百咏，挥麈竟三乘。",
      "净洒银河水，清涵玉井冰。",
      "虚空常湛湛，行往独兢兢。",
      "陟屺怀芝垄，瞻云别蒋陵。",
      "纶音旌孝德，珍翰诔先堋。",
      "寸草慈晖映，双林瑞露凝。",
      "逍遥无俗虑，攀饯有佳朋。",
      "祖帐琼花坠，皇京宝树层。",
      "江流杯浩渺，岩户锡飞腾。",
      "绮散烟霞动，珠含海水澄。",
      "虎溪从惠远，牛渚待袁宏。",
      "莫厌尘缘混，终知雅颂兴。",
      "澹湖吟赏遍，来就鹤书徵。"
    ]
  },
  {
    "id": "e647d10f333d924b5cb300d80a4ab72d",
    "title": "游黄陂五十韵",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "吾郡山川秀，黄陂亦有名。",
      "闻君谈胜概，邀我共游行。",
      "路指苍崖近，村临碧涧萦。",
      "尘嚣辞澒洞，丘壑愿经营。",
      "缭绕菱塘曲，潺湲水碓清。",
      "深泥缘狭径，积雨涨前坑。",
      "陟涉衣裳湿，扶携杖屦轻。",
      "阳云迷叆叇，攲石履峥嵘。",
      "俗讶精灵异，谁知唱和情。",
      "林僧来问讯，野老亦逢迎。",
      "注碗金芽茗，充庖玉笋羹。",
      "敲推篱犬吠，馈饷草鸡烹。",
      "少憩沾微醉，前趋若有程。",
      "土门斜束隘，坡岸敞连坪。",
      "石马眠荒垄，昭陵失废茔。",
      "腾蛟双踊跃，蹲豹互狰狞。",
      "迢递峰峦起，穹窿窟窦鸣。",
      "岭麋超险峻，潭鲔漾澄泓。",
      "㶁㶁泉分洁，欣欣卉并荣。",
      "奔流寒漱玉，磐石迥疑城。",
      "避地伤前事，穷途蹙远征。",
      "蚁柯尘业误，鱼木祸罗婴。",
      "岁月重登览，烟霞几变更。",
      "陈雷今合契，黄绮旧同声。",
      "招隐依松桂，寻芳拾杜蘅。",
      "逍遥吟伐木，谈笑坐班荆。",
      "凤涧萎蕤合，螺峰宛转明。",
      "田家深处乐，王政此时平。",
      "杂遝欢樵采，喧阗羡偶耕。",
      "半年饶芋粟，膏壤足稌粳。",
      "鼓腹雍熙叟，居巢太古氓。",
      "幽怀真可豁，佳境实难并。",
      "白鹤鸣相狎，青猿戏不惊。",
      "静中无俗念，方外有贤英。",
      "蕙结灵均佩，松号子晋笙。",
      "仰窥悬瀑净，侧度小桥横。",
      "茅舍藤穿牖，柴窗竹覆楹。",
      "花檐蜂阵阵，桐巷鸟嘤嘤。",
      "席帽看云坐，匏尊倚树倾。",
      "凉飔驱溽暑，斜照弄新晴。",
      "倚石延诗思，临流破宿酲。",
      "疏慵聊翰墨，沈湎愧瓶罂。",
      "着屐随康乐，回车泣步兵。",
      "只应除世鞅，端可脱尘缨。",
      "趋走烦童御，倦狂托弟兄。",
      "橘中期四友，林下忆三生。",
      "绝德瓢须弃，忘形席任真。",
      "玄言超混沌，遐举问蓬瀛。",
      "瑶草行堪掇，丹砂炼欲成。",
      "他年求道侣，即此缔幽盟。"
    ]
  },
  {
    "id": "e647d10f333d924bd09985a6005f4709",
    "title": "初入书阁呈董宗文博士兼简同舍诸公",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "河关歇王气，淮泗擅英灵。",
      "天眷迪皇运，人谋归圣能。",
      "石城雄虎踞，钟阜宛龙腾。",
      "紫署宏东阁，青门践北陵。",
      "来王玉帛至，访道蒲轮征。",
      "髦英起幽谷，俊乂罗明庭。",
      "变豹蔚华彩，非熊闻作兴。",
      "朝仪制述美，锡赉恩庥承。",
      "前席思贾谊，横经推戴凭。",
      "奚为绕枝鹊，亦企图南鹏。",
      "芸轩蠹简辑，兰署鸳班升。",
      "高策屡怀董，名流知慕膺。",
      "追陪虎禁入，被遇龙门登。",
      "仍惭匠石顾，用匪舆轮胜。",
      "毋云弃樗朽，庶以从规绳。"
    ]
  },
  {
    "id": "e647d10f333d924b53e0dc82f22665fe",
    "title": "十月二十二日四望山陪祀礼成呈诸执事",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "玄明开朔序，禋类卜辰良。",
      "武成遵誓命，汾畤备馨香。",
      "惟皇俨雍穆，对越思洋洋。",
      "凝旒仰坤壝，授律挟乾纲。",
      "风云从龙虎，乐舞登凤凰。",
      "圭币有容秩，緌缨纷焕煌。",
      "苾芬既明诚，肸蚃回穹苍。",
      "兹焉迪昌运，赤伏臻遐祥。",
      "徂征乃自葛，义旅时鹰扬。",
      "同德奋熊罴，桓桓先启行。",
      "阿衡重麾钺，跪毂观旂常。",
      "海岱仍率职，堪舆希泰康。",
      "繁祠陋衰典，昭告纪兴王。",
      "群英聿来助，委佩锵珩璜。",
      "多仪动文彩，列宿开荣光。",
      "庸薾忝趋承，赓歌聆颂章。",
      "宸猷愿终述，豁达垂无疆。"
    ]
  },
  {
    "id": "e647d10f333d924bf73225bbeb39b752",
    "title": "过梁昭明太子墓",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "帝子降南浦，飘摇苍桂阴。",
      "神飙回震阙，玄迹閟坤岑。",
      "凤陵辉璞蕴，龙沼媚珠沉。",
      "文藻绚华黻，芳芬扬素襟。",
      "遗编轶正雅，旷代驰徽音。",
      "玉马风云变，金凫岁月深。",
      "霜兰秋被阪，烟萝夕翳林。",
      "采蘋思永荐，捐玦遂幽寻。",
      "灵修忽尔逝，岁晏劳予心。",
      "辽东鹤驭远，缑岭鸾笙吟。",
      "眇眇因怀昔，营营徒慨今。",
      "瑶华竟衰歇，惆怅雍门琴。"
    ]
  },
  {
    "id": "e647d10f333d924bb4af8c08f847f62d",
    "title": "送道士蒋玉壶还茅山",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "华阳初慕道，羽服依岩际。",
      "辟谷咽晨霞，朝元结真气。",
      "朗吟扶桑颂，伏谒三茅氏。",
      "却驾云中龙，来游人间世。",
      "谈玄蕊珠阙，稽首张乐地。",
      "调笑芙蓉笙，声飘凤凰吹。",
      "仆愧金门彦，时闻玉箫偈。",
      "方忻兰苑晤，忽念荷衣逝。",
      "欲和瑶台章，幡然紫烟闭。",
      "石室萦翠芝，丹丘蔼松桂。",
      "望望劳予心，犹怀碧山契。"
    ]
  },
  {
    "id": "e647d10f333d924b0eecbf511817dde1",
    "title": "东平谒尧祠",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "初政礼群秩，晨趋郓阴郭。",
      "稽古询道源，放勋久徂落。",
      "斋宫委华棁，黼扆销丹垩。",
      "庭榛雊雉升，裳藓宗彝剥。",
      "惟馨思可荐，废坠予犹怍。",
      "缅言垂衣时，东狩兹方岳。",
      "仪仗俨钦明，声容被绵邈。",
      "茅茨遵曩俭，阶蓂传旧朔。",
      "遗泽纷在斯，今皇仰先觉。",
      "亦播康衢谣，绍尔雍熙乐。"
    ]
  },
  {
    "id": "e647d10f333d924b492e2a98fe440fca",
    "title": "曲阜里谒庙",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "解组辞郓郭，驱车循鲁坰。",
      "前登阙里近，端仰素王灵。",
      "猗兰遗芳洁，神桧郁葱青。",
      "时化洽十祀，奎光浮四溟。",
      "多仪殷庙享，斯文传壁经。",
      "几筵犹设席，容秩俨充庭。",
      "所念迷途者，空瞻明德馨。",
      "困蒙今获吝，幽悱未遑宁。",
      "靡靡寒冰至，涂涂朝露凝。",
      "遄回驰驱意，夙夜思仪刑。"
    ]
  },
  {
    "id": "e647d10f333d924b15e5338475653d10",
    "title": "洪范祠龙池祷雨获应答隐士刘文正暨邑中群彦",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "斋沐戒徒御，星言趋绛坛。",
      "属兹愆阳序，雩祀罄衷丹。",
      "龙湫窅深閟，神物时蜿蟠。",
      "馨洁始云荐，灵祈纷可干。",
      "沛然感敷施，霢霂济多难。",
      "淅淅在林畹，冥冥被冈峦。",
      "焦原幸沾濡，庶类同忻欢。",
      "鸣鹳集穹窒，翔鳞跃纹澜。",
      "郊坰悦童耄，庠塾庆衣冠。",
      "所协咏归趣，方希民俗安。",
      "赓歌诵云汉，玄化奚能殚。"
    ]
  },
  {
    "id": "e647d10f333d924be2b4c8d0dff89c37",
    "title": "吊陈思王",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "邺都雄盛日，英才妙七贤。",
      "夫君照乘珠，五色丽且鲜。",
      "西园倡华藻，东洛赋婵娟。",
      "游鸾翔朝旭，芳蕖映碧涟。",
      "始协棣华美，宁虞萁豆煎。",
      "桐圭空锡社，银海闭阴泉。",
      "白杨翳荆榛，狐兔穴其阡。",
      "喟然兼山叹，肯企淮南仙。"
    ]
  },
  {
    "id": "e647d10f333d924b6c7aabf04574ecb5",
    "title": "赠刘宗弼司业赴浙西佥事",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "晨颁锦花诰，夕敛绛纱帷。",
      "聊当持宪节，讵是解逢衣。",
      "于越山水秀，吴江鲈鳜肥。",
      "移舟发白下，摇旆出江畿。",
      "川寒葭苇静，天清鸿雁飞。",
      "勿念离群速，承明应复归。"
    ]
  },
  {
    "id": "e647d10f333d924b3df7a52cbad81a55",
    "title": "秋夜杂兴呈涂典签颖",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "璿杓运西宇，华月丽中楹。",
      "坐知流序易，遥夜秋风生。",
      "银汉呈宵景，金堂含夕情。",
      "柔条栖湛露，嘉蕙茁幽茎。",
      "抚迹遂成感，如何君远征。",
      "相思云阳浦，岧峣限玉京。",
      "镜鸾停赵舞，筝凤歇秦声。",
      "寸心渺何极，摇荡如悬旌。"
    ]
  },
  {
    "id": "e647d10f333d924b5028aabcb6f3cba1",
    "title": "拟古",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "鲁连天下士，夙蕴匡世才。",
      "却敌愧论赏，英声腾九垓。",
      "燕昭市骏骨，乐毅趋风来。",
      "虎战跃中野，名成真壮哉。",
      "仆本江海人，西登凤凰台。",
      "感此千古意，长吟屡兴哀。",
      "朝经夷门市，夕醉高阳杯。",
      "挥戈拂倒影，羲轮为之回。",
      "宝匣绚青莲，龙文拭轻埃。",
      "神光夜挥霍，按舞何嫌猜。",
      "腾骧为君举，愿扫浮云开。"
    ]
  },
  {
    "id": "e647d10f333d924b74ce222441a23237",
    "title": "寓官窑候邝雄飞使回不至",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "湛露晨未晞，秋华被原隰。",
      "征途夙已戒，承命履遐邑。",
      "桂水寒悠悠，扬帆望不及。",
      "川鳞想同泳，羁羽尚云戢。",
      "维楫乖素期，临流重于邑。",
      "眷然沮溺耦，讵洒杨朱泣。",
      "惆怅芳菲情，日暮空伫立。"
    ]
  },
  {
    "id": "e647d10f333d924b3c11fe657d004ef5",
    "title": "与伯贞彧华二友会",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "二妙联英标，眷言顾榛莽。",
      "良晤谐夙心，玄谈慰幽怆。",
      "江蘼淡新绿，谷莺闻远响。",
      "感此离索情，浩荡烟霞想。",
      "夷白抗浮云，临清延素赏。",
      "何因继芳躅，一丘同偃仰。"
    ]
  },
  {
    "id": "e647d10f333d924b71190b36dc62fbf6",
    "title": "秋日怀友",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "云馆秋气凉，前楹新雨歇。",
      "凉飙振清籁，炎景韬馀烈。",
      "时菊有芳华，露棠飘绛叶。",
      "慨此摇落情，于焉谬司业。",
      "端忧鬒发变，和俗性灵竭。",
      "贞履期可坚，玄言讵当接。",
      "渺渺睇川梁，日暮方舟涉。"
    ]
  },
  {
    "id": "e647d10f333d924bead5818aa5094427",
    "title": "分韵得也字赠林生瑛充贡",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "冰霜戒元律，游子发中野。",
      "筵几惜离群，罍尊企倾写。",
      "庭柯覆喧鸟，场藿维征马。",
      "锡贡拟璆琳，光辉孰云舍。",
      "又渊穆奥典，璧水观儒雅。",
      "攀鳞尔所之，附骥吾衰也。",
      "滔滔岁华晚，积雪晨飞洒。",
      "行矣慎毋淹，长怀问津者。"
    ]
  },
  {
    "id": "e647d10f333d924b1bd7bbbd0446e645",
    "title": "饯区伯宽领归善邑教",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "横塘候秋色，芳蕖飒已变。",
      "渺渺波上舟，忽如翔风燕。",
      "琴觞激幽思，笾豆徒有践。",
      "所念同襟者，飘摇各乡县。",
      "章逢协冲素，况复斯文彦。",
      "此邦多奇胜，名山蔚葱茜。",
      "暄壑栖云霞，寒松阅霜霰。",
      "尔行问津处，沮溺因可见。"
    ]
  },
  {
    "id": "e647d10f333d924bd8c5b74042691011",
    "title": "游泰山",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "今年初出承明班，折腰从政青徐间。",
      "神州二月雨新霁，我来万里观名山。",
      "名山泰岱连云上，邹峄徂徕郁相望。",
      "晨霞仿佛见丹崖，旭日曈昽射青嶂。",
      "羽服逍遥山际行，垂萝磐石渐回萦。",
      "乔木千章寒谷秀，阴泉百道晓虹明。",
      "玄都太古瑶台在，石室丹炉长不改。",
      "中林迢递蹑天门，五色芙蓉耀光彩。",
      "东极群真鸣佩环，招摇玉女开金关。",
      "苍龙飞去溟海阔，黄鹤下唳清风还。",
      "奎璧祥光生缥缈，日观扶桑擘昏晓。",
      "登临今日九州同，顾视宁论万山小。",
      "名岳齐天天下知，斋宫虔洁閟灵祇。",
      "宝鼎椒兰腾馥郁，芝楹华盖仰葳蕤。",
      "祠宫祝釐朝击鼓，玉童吹笙双凤舞。",
      "鲁祊秦祀变浮云，后土精灵夜相语。",
      "功成世世来登封，明堂骏奔朝岱宗。",
      "翠华行处入归鸟，樛木尽亚随飞龙。",
      "微茫玉简无人识，绿坛阴洞秋声急。",
      "但闻松乔遗素书，我欲因之蜕凡骨。",
      "绝顶玄芝应再生，神游早愿抛尘缨。",
      "笑骑苍兕骖太乙，稽首银台超上清。"
    ]
  },
  {
    "id": "e647d10f333d924b059eb07f879fe5b7",
    "title": "河浑浑",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "河浑浑，发昆仑。渡沙碛，经中原。喷薄砥柱排龙门，环嵩绝华熊虎奔。",
      "君不闻汉家博望初寻源，扬旌远涉西塞垣。穷探幽讨事奇绝，云是天津银潢之所接。",
      "葱岭三时积雪消，流沙万派从东决。东州沃壤，徐豫之墟。",
      "怀山襄陵，赤子为鱼。夕没钜野，朝涵孟诸。茫茫下邑皆涂污，民不粒食乡无庐。",
      "桑畦忽变葭苇泽，麦垄尽化鼋鼍居。宫中圣人方旰食，群公夙夜忧旷职。",
      "星郎又乘博望槎，西去盟津求禹迹。始闻古道行千艘，一朝势转才容舠。",
      "奔冲倏忽骇神怪，浅不浮沤深没篙。我上梁山望曹濮，长叹沧桑变陵谷。",
      "万人举锸功莫施，犹拟宣防再兴筑。宣防汉武威，曷若尧无为。",
      "洪波阅九载，端拱垂裳衣。玄圭锡夏后，安得辞胼胝。",
      "龙门一疏凿，亘古功巍巍。巍巍功可成，河水浑复清。"
    ]
  },
  {
    "id": "e647d10f333d924b42dfdbb7b138b003",
    "title": "奉和圣制钟山祷雨获应",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "天苍苍，运乾纲。雨旸时若民乃康，孰令熯旱忧吾王。",
      "九土如焚嗟亢阳，天津欲竭阴虹藏。王心靡宁时恻伤，桑林罪己德进汤。",
      "斋宫对越腾馨香，真宰默应徵休祥。灵祇率职妖魃禳，先驱丰隆舞商羊。",
      "天瓢一举敷四方，甘霖信宿仍汪洋。勾龙后土占岁穰，黍稷报功王道昌。",
      "百辟庆忭欢声扬，小臣颂述歌虞唐。四序顺成民弗殃，巍巍端拱垂衣裳。",
      "天苍苍，德无疆。"
    ]
  },
  {
    "id": "e647d10f333d924b9fae47361a1a8337",
    "title": "行路难为洪都义士杨安赋",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "粤客慕远游，东来访仙洲。扶桑弄赤日，簸荡神鳌丘。",
      "天吴变现横蛟虬，狂澜欲济无轻舟。我心西悲安可极，九疑回望丹山色。",
      "斑竹荒祠暮雨深，湘灵泪尽湘江碧。直欲排云窥九关，长风萧萧去不还。",
      "鼓刀击筑行路难，相逢杨子倾心肝。此公平生负奇气，对我高谈论经济。",
      "宫中圣人急徵贤，君材磊落终难弃。平生耻作侯门宾，声华满座惊陈遵。",
      "黄金结交重然诺，白首相知忘故新。予亦高阳旧徒侣，怜君局蹐随风尘。",
      "知君爱君心独亲，相逢正值秦淮春。秦淮茫茫春水绿，春风扑缸春酒熟。",
      "登楼一醉成悲歌，起舞龙泉悄终曲。君不闻神鹰未脱鞲上绦，搏呼梦刷秋空高。",
      "焉能委翅随斥鴳，喧啾俯啄栖蓬蒿。又不闻留侯五世夸相韩，徇节忘躯西入关。",
      "功成乃慕赤松去，富贵浮云非所干。尔有万古心，时来亦如此。",
      "鲁连欲奚为，欲蹈东海水。行路难，难可量。海水尚可济，身名终自强。",
      "愿为黄鹤云中翔，淩风振翮超八荒。"
    ]
  },
  {
    "id": "e647d10f333d924bd40d2c1b5dd59112",
    "title": "临高台",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "临高台，台高百仞淩云开。丹霞曙色明九垓，咸阳王气何佳哉。",
      "交疏结绮纷崔嵬，虹桥复道云中来。直到南山表双阙，遥连北极正三阶。",
      "宛转朱阑临渭水，飞帘观阁通天起。铜龙高拱日华鲜，青雀翻翻月明里。",
      "鸣珰摇佩溢层城，锦幄芙蓉翡翠屏。宝鼎香酥调玉食，金茎瑞露屑琼英。",
      "琼英玉食知难老，鸾镜青蛾为谁好。君王八骏上瑶池，日暮长门怨芳草。",
      "芳草年年换物华，瑶池歌管醉流霞。皆传阿母桃成实，又献安期枣似瓜。",
      "蟠桃硕枣真堪羡，方朔诙谐侍欢宴。题诗争拟柏梁新，求仙岂意桑田变。",
      "愿得层台更万重，昆仑西望接崆峒。能共赤松鞭彩凤，仍随轩后驾苍龙。",
      "下顾凄凄茂陵道，惟馀陇树生秋风。"
    ]
  },
  {
    "id": "e647d10f333d924b55a2e45b6627a6a8",
    "title": "战城南",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "君不闻阴山敕勒川，胡儿饮马来翩翩。狼头大纛三万落，弯弧注槊雄燕然。",
      "乌桓古道黄沙塞，青冢芳原白骨田。汉将鹰扬遥度碛，戎兵兽骇复窥边。",
      "边烽夕照甘泉殿，杀气浮空白如练。右地连营夜合围，左贤鸣镝朝驰战。",
      "闻道嫖姚新筑城，先令都护出奇兵。三门八阵互缠绕，万众一心同死生。",
      "偏裨转斗血凝肘，箭锋流星饿鸱吼。卷甲遥搴大校旗，横戈怒落单于首。",
      "愁云惨日凝沙漠，败马号鸣霜草枯。金裘宝玦青珊瑚，阏氏花颜泣路隅。",
      "含悲掩袂辞穹庐，雕盘跪进紫驼酥。军中椎牛日高会，蒲萄寒香浓不醉。",
      "振旅先论卫霍功，封侯未数金张贵。封侯意气本雄豪，谁识沙场汗马劳。",
      "惟有城南征战地，髑髅京观长蓬蒿。"
    ]
  },
  {
    "id": "e647d10f333d924b6748190d73135045",
    "title": "白苎词",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "长洲宫中花月辉，彩云夜傍琼楼飞。",
      "吴姬娉婷白苎衣，扬兰拂蕙春风归。",
      "花筹传觞注红玉，月镜当筵掩明烛。",
      "低环按节宫调促，嫣然一转乱心曲。",
      "夜长酒多欢未足，惊乌啼向东苑树。",
      "星河阑干正当户，明眸皓齿歌白苎。",
      "蛾眉婵娟花月妒，含情奉君君莫顾。",
      "云中璧月易盈亏，叶底秾华多盛衰。",
      "愿为宝阶千岁石，长近君王双履綦。"
    ]
  },
  {
    "id": "e647d10f333d924b4f53d88151d35ae1",
    "title": "雉朝飞",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "野田无人蒿草薄，群雉班班草中落。五月禾熟桐风清，南陂北陂声喔喔。",
      "东方渐高晨露稀，金翎绣项争光辉。桑畦如雾行不见，雄鸣挟雌惊复飞。",
      "渴饮幽涧泉，饥啄野田粟，群雏来哺声粥粥。宁向郊原抱耿介，不羡云霄竞高逐。",
      "鲁恭慈仁，桑阴自驯。鳏茕窃伤，犊牧采薪。下防虞罗，上畏雕鹗。",
      "朵颐垂涎，群动交虐。圣人祝网天网疏，八纮山泽无畋渔，蓬机艾戈无尔图。",
      "朝出陌上飞，莫还蒿下居。翼众雏兮行且呼，饮而啄兮宁尔躯。",
      "雉兮雉兮乐何如，慎勿变化陈仓为怪诬。"
    ]
  },
  {
    "id": "e647d10f333d924bc4e182d55fd0a3f6",
    "title": "乌栖曲",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "九月过姑苏，江头霜草枯。秋风吹叶尽，愁杀夜栖乌。",
      "栖乌月明里，霜重惊还起。无处托安巢，哑哑渡江水。",
      "江波浅复深，东去无还心。白苎吴宫曲，能成哀怨音。",
      "只言欢乐长相保，青春几时秋又老。可怜西子断肠花，不及虞姬美人草。",
      "舞罢垂杨金缕衣，椒房绛烛明星稀。越骑争驰海山动，吴歌尚绕梁尘飞。",
      "梁尘飞飞白苎哀，乌啼夜半阊门开。鸱夷浮江糜鹿来，月明犹照姑苏台。"
    ]
  },
  {
    "id": "e647d10f333d924ba269eb02522b7647",
    "title": "自君之出矣",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "自君之出矣，无处托鳞音。",
      "思君如昼烛，泪尽不明心。"
    ]
  },
  {
    "id": "e647d10f333d924b5dcb5f5bf1f7eb5d",
    "title": "将进酒赠彭生秉德",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "华灯照广席，锦瑟弹朱丝。一弹再三叹，进酒卿莫辞。",
      "丈夫成名垂不朽，彭生早试穿杨手。彩凤朝鸣冈上桐，骊驹莫系门前柳。",
      "门前柳条冬尚青，城南桂浆翻玉瓶。觥船满引百分劝，出门不顾蓬中萤。",
      "君不闻洛阳贾生对宣室，长安公卿皆动色。长安九衢横九天，尔如神驹当自力。",
      "我昔侍从金门中，誓师牧野初成功。功成治定四海同，条牧再见承平风。",
      "尔行决科期第一，狐裘蒙茸发如漆。莫辞更尽金屈卮，直上排云振双翮。"
    ]
  },
  {
    "id": "e647d10f333d924b1bd34cc0ef4ada88",
    "title": "短歌行与蓝山陈彦中",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "桂水秋风高，扁舟过蘋末。西来佳公子，袖拂湟川月。",
      "公子芳年狐白裘，抱琴来访丹山丘。云边举手笑相揖，淩云意气横清秋。",
      "高谈雅论倾四座，自言曾到燕山游。雪中射虎随飞将，原上呼鹰从列侯。",
      "酒酣驰向城南猎，腾身飞鞚轻一瞥。赤手获得千年狐，路人纵观夸勇捷。",
      "卿家严君谁得如，湘南昔日专城居。将门有将今复见，见此沧波明月珠。",
      "明珠白璧相照耀，知音更学丝桐妙。传得吴侬《子夜歌》，弹为楚客《阳春》调。",
      "尔有吴越思，言之使我迷。罢琴惆怅孤月落，哀猿老树临双溪。",
      "他年同泛山阴雪，听尔琴中《乌夜啼》。"
    ]
  },
  {
    "id": "e647d10f333f66e697fac48561cc9811",
    "title": "登拂水岩",
    "authorName": "顾云鸿",
    "authorId": "e647d10f333f66e6d1457b72d1457b72",
    "dynasty": "明",
    "content": [
      "一杖入丛箐，春泉处处生。",
      "岩侵湖墅近，崖豁海门平。",
      "云径分樵出，风林带鸟倾。",
      "盘回千嶂尽，下界一鸡鸣。"
    ]
  },
  {
    "id": "e647d10f333f66e6be14e04c6d5a7e94",
    "title": "还山",
    "authorName": "顾云鸿",
    "authorId": "e647d10f333f66e6d1457b72d1457b72",
    "dynasty": "明",
    "content": [
      "柴门一以杜，胜事日相因。",
      "移竹听初雨，披花出故人。",
      "石衣行地古，野语隔墙新。",
      "忽笑朝来梦，风尘易水滨。"
    ]
  },
  {
    "id": "e647d10f333f66e650b63f4ae507fea5",
    "title": "昭君怨",
    "authorName": "顾云鸿",
    "authorId": "e647d10f333f66e6d1457b72d1457b72",
    "dynasty": "明",
    "content": [
      "一闭昭阳二十春，才瞻天表已胡尘。",
      "由来错认君王弃，过眼何曾屈一人。"
    ]
  },
  {
    "id": "e647d10f333f66e6dac3dfe11559b42e",
    "title": "雪夜梦与受之登楼境界超远已觉恍有所得口占纪之",
    "authorName": "顾云鸿",
    "authorId": "e647d10f333f66e6d1457b72d1457b72",
    "dynasty": "明",
    "content": [
      "任城腊五夜，雪势浩方永。",
      "拥裘深帷中，照见须眉影。",
      "神马挟冯夷，我驭何不骋。",
      "遂登白玉楼，俯视方壶顶。",
      "秋阳郁平林，下界亦井井。",
      "有美楼居人，含毫发奇颖。",
      "拍肩遂共歌，绮思一时冷。",
      "谈笑闻邻钟，冷然得深省。"
    ]
  },
  {
    "id": "e647d10f33411ee67fadb046334df1d2",
    "title": "凉月",
    "authorName": "钦叔阳",
    "authorId": "e647d10f33411ee6d1457b72d1457b72",
    "dynasty": "明",
    "content": [
      "秋光盈盈秋气肃，河汉无声凉万斛。何来天镜澹明玉，不照华堂照空谷。",
      "空谷佳人颦翠眉，宝奁斜掩罘罳垂。当轩畏见光如练，窥户愁看景似规。",
      "似规如练总堪怜，辜负铅华送少年。几曾燕笑真花下，几曾信誓不星前。",
      "花娇兮易落，星繁兮易沉。桂树疑初谢，蟾蜍怨复侵。",
      "但见齐纨任捐弃，那将半照宛相寻。已焉哉！彼明月兮，谁照余之素心。",
      "心不忘君君不知，清辉转映转难持。俄随凉吹穿帷入，乍逐纤阿挂树飞。",
      "耀瑶台之环佩，烂绮席之履綦。杳咫尺之如晦，胡千里之可期。",
      "桂香浥露，鹊飞绕枝。徘徊此夕，数问何其。掇余光而自照，望旷宇而升迟。",
      "迟亦不常圆，疾亦不常缺。但悲对凉秋，为辉倍明洁。",
      "月缺不复圆，乃敢与君绝。"
    ]
  },
  {
    "id": "e647d10f33411ee6ff04354068633037",
    "title": "夕虫",
    "authorName": "钦叔阳",
    "authorId": "e647d10f33411ee6d1457b72d1457b72",
    "dynasty": "明",
    "content": [
      "君不闻兮候虫，彼何忧兮忡忡。俟秋吟兮独切，如有悲兮回风。",
      "栖倚雕阑之宇，潜跃文础之宫。时游井干，独翳蒙茸。",
      "振商歌兮出金石，奏凄响兮韵琴箜。尔其鼓翼振振，衣裳楚楚。",
      "殷殷善悲，唧唧交语。或泣翠于瑶阶，或啼红于绮户。",
      "謇啁哳之不休，似哀乐之无主。饱清露兮焉求，溯凄风兮自诩。",
      "以若哀啼申旦，收响白日。揽衾曳杖，参横斗昃。已焉哉！",
      "彼蟋蟀兮，如助余之叹息。叹复叹兮哀尽写，虫乎聒听终未舍。",
      "朱明倏换素节至，疾鸣不休胡为者！今何依兮床下，昔何旷兮在野。",
      "草头方看露珠湛，木末瞥见霜花洒。对兹虫兮泪沾臆，流光荏苒真煎逼。",
      "深闺砧杵塞上笳，未若虫声倍凄恻。欲寄长相思，但愿加餐食。",
      "吾犹铅椠误青鬓，君莫风尘怨颜色。"
    ]
  },
  {
    "id": "e647d10f33411ee64a1f4a3c827ccf86",
    "title": "寒荄",
    "authorName": "钦叔阳",
    "authorId": "e647d10f33411ee6d1457b72d1457b72",
    "dynasty": "明",
    "content": [
      "出其东门，遥望平原。离离衰草，漠漠黄昏。岂必离别，始为销魂。",
      "望王孙兮不归，思公子兮无言。悲何来兮沉郁，心偶触兮烦冤。",
      "乃有轻雾为之弄晴，薄烟于焉笼月。雨微集而酿寒，露凝霜而欲结。",
      "终陨落其销尽，暂抽萌而芽茁。色黯淡其非荣，□□□□□□。",
      "离鸊绿而先摧，佩荃荪而并折。望遥天兮碧浅，临江皋兮绿芜。",
      "舜华纵落，根荄半苏。已焉哉！彼百草兮，宜似余之集枯。",
      "旋掩三径，卒我捋荼。忾岁序之奄忽，还高卧而遂初。",
      "徐于起视，带经可锄。理兰畹兮植蕙亩，芼杜若兮羹文芜。",
      "采众美之陆离，表雅志之洁素。羌金石之不迁，矧芳馨之犹故。",
      "甫结恨于迩室，敢背指于中路。君弃余兮若遗，余怨君兮如慕。",
      "待还碧于东皇，矢同心于岁暮。"
    ]
  },
  {
    "id": "e647d10f335329aaba14525044370932",
    "title": "百丈潭",
    "authorName": "方大治",
    "authorId": "e647d10f335329aad1457b72d1457b72",
    "dynasty": "明",
    "content": [
      "东风敛夕霏，山色霭晴晖。",
      "天上银河落，潭边白练飞。",
      "深林啼鸟绝，危磴采樵稀。",
      "已冒垂堂戒，岗头一振衣。"
    ]
  },
  {
    "id": "e647d10f3378c13d2d92afdc950f4b6e",
    "title": "韬钤深处",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "appreciation": "“遥知夷岛浮天际，未敢忘危负年华。”表达了戚继光决心将自己的一生和抗倭事业结合起来，使自己处在时代激流的中心，为民族、为国家做出贡献的决心。戚继光能在国家危难之时立下远大志向，挺身而出，时刻以国家和民族安危为己任的高尚品质，值得我们学习。另外，“封侯非我意，但愿海波平”则更明确地表明戚继光为驱逐倭患、保卫海防、拯救百姓于水火，而并非追求个人功名的崇高品质。",
    "content": [
      "小筑暂高枕，忧时旧有盟。",
      "呼樽来揖客，挥麈坐谈兵。",
      "云护牙签满，星含宝剑横。",
      "封侯非我意，但愿海波平。"
    ],
    "translation": "小楼生活暂时是高枕无忧的，但别忘了虎狼在侧（日本倭寇）。\n倒酒招呼客人，坐下来挥麈谈兵。\n兵书上密密麻麻地写满了看兵书的感想和体会，直到满天星辰，宝剑也是横放在身边，不敢有丝毫懈怠，随时准备上阵杀敌。\n升官封侯并非是我内心的真正志向。但愿我大明的沿海风平浪静，早日扫清倭寇才是我的愿望！",
    "intro": "《韬钤深处》是明代军事家戚继光将军少年时所写的一首诗，描写了作者自己习文练武就是为了抵御倭寇入侵，使百姓早日过上安居乐业的生活。",
    "annotation": [
      "小筑：小楼。",
      "挥麈（zhǔ）：挥动麈尾。晋人清谈时，常挥动麈尾以为谈助。后因称谈论为挥麈。",
      "韬钤：即《六韬》和《玉钤》，皆是兵书。后来称用兵的谋略为“韬钤”。",
      "云护：云层遮掩，即天黑。",
      "牙签：即书签，代指书籍。如孔尚任《桃花扇》：“堂名二酉，万卷牙签求售”。"
    ]
  },
  {
    "id": "e647d10f3378c13d439570269cc326ce",
    "title": "王明府园亭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "久忆池亭胜，今来览物华。",
      "松篁开晚径，鸟雀浴晴沙。",
      "地即谈玄宅，人疑辋水家。",
      "独怜幽意惬，不惜醉流霞。"
    ]
  },
  {
    "id": "e647d10f3378c13d44640cb25756a51b",
    "title": "部兵戍蓟",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "叱马过幽州，横行北海头。",
      "朔风喧露鼓，飞电激蛇矛。",
      "奋臂千山振，英声百战留。",
      "天威扬万里，不必侈封侯。"
    ]
  },
  {
    "id": "e647d10f3378c13dff819fa4af3997cb",
    "title": "寄孙都护",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "独念艰难日，徒劳万里神。",
      "闻蝉惊序改，见月忆君频。",
      "锁钥山河壮，风云号令新。",
      "莫怜吾性拙，薄宦已忘身。"
    ]
  },
  {
    "id": "e647d10f3378c13da347351bb4f1ef2d",
    "title": "客中病作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "暑气蒸衣湿，幽栖只自怜。",
      "那堪多病客，偏怯火云天。",
      "旅梦惊啼鸟，乡愁望过船。",
      "杖藜何所值，野寺一僧还。"
    ]
  },
  {
    "id": "e647d10f3378c13d011c92d3a972e024",
    "title": "暑雨",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "暑雨连三夕，溪声日日流。",
      "门前通独木，天上过孤舟。",
      "旧国莓苔老，他乡禾黍秋。",
      "故人何契阔，愁绝一登楼。"
    ]
  },
  {
    "id": "e647d10f3378c13d7febfdde83090b11",
    "title": "辛亥年戍边有感",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "结束远从征，辞家已百程。",
      "欲疲东海骑，渐老朔方兵。",
      "井邑财应竭，藩篱势未成。",
      "每经霜露候，报国眼常明。"
    ]
  },
  {
    "id": "e647d10f3378c13db344b8435ab47c35",
    "title": "忠爱亭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "危亭悬百尺，结构记兹年。",
      "陟险消多病，凭高却万缘。",
      "云边燕阙近，树杪越峰连。",
      "谁会劳人意，西风一惘然。"
    ]
  },
  {
    "id": "e647d10f3378c13d026f39dd274d282a",
    "title": "抚松亭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "我爱将军树，谁同国士忧。",
      "沧波回远寇，极岛认归舟。",
      "风堕钧天乐，云横卧月虬。",
      "抚君频极目，西北有神州。"
    ]
  },
  {
    "id": "e647d10f3378c13d2d92afdc30e52ba9",
    "title": "韬钤深处",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "小筑惭高枕，忧时旧有盟。",
      "呼尊来揖客，挥麈坐谈兵。",
      "云护牙签满，星含宝剑横。",
      "封侯非我意，但愿海波平。"
    ]
  },
  {
    "id": "e647d10f3378c13d1faf7aca665a7506",
    "title": "船厂阻雨",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "春雨下危墙，烟波正渺茫。",
      "好山当幕府，壮士挽天潢。",
      "鸟立林边石，人归海上航。",
      "驱驰还我辈，不惜鬓毛苍。"
    ]
  },
  {
    "id": "e647d10f3378c13d9aeddfd8a0fdbfec",
    "title": "宜曛洞",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "共爱朝曦好，吾怜夕照斜。",
      "听桡归晚渡，看鸟篆睛沙。",
      "啸发悲高叶，杯空落断霞。",
      "醉衔三尺舞，直欲挽天槎。"
    ]
  },
  {
    "id": "e647d10f3378c13db31d1403af277579",
    "title": "客馆",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "酒散寒江月，空斋夜弈时。",
      "风如万马斗，人似一鸡栖。",
      "生事甘吾拙，流年任物移。",
      "所忧在俯仰，何以慰离思？"
    ]
  },
  {
    "id": "e647d10f3378c13d8be3a51b78adcde1",
    "title": "暮春舟中",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "疏雨同春尽，轻帆并鹜飞。",
      "柳深黄鸟乐，莎暖白鱼肥。",
      "物候惊新转，尘踪恨昨非。",
      "江涛渺无际，端坐对晴晖。"
    ]
  },
  {
    "id": "e647d10f3378c13d224066fe493d0298",
    "title": "题廖贞女卷",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "昔读卫姬传，今征廖女辞。",
      "乘龙不可待，别鹤动成悲。",
      "操拟冰霜在，心应天地知。",
      "行看紫泥下，千古照门楣。"
    ]
  },
  {
    "id": "e647d10f3378c13d6c9deaba2dac989e",
    "title": "奉召北还，元日邀友人集大安暨氏耀金亭，分得连字",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "圣主筹边日，孤臣应召年。",
      "临池惊短鬓，聚梗识多贤。",
      "二水分闽楚，丹心誓地天。",
      "感恩怀尺疏，直欲捣祁连！"
    ]
  },
  {
    "id": "e647d10f3378c13d1299d42ba58049bc",
    "title": "盟忠楼",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "绝顶开高阁，雄规壮北门。",
      "侧身见辽海，举首接天阍。",
      "击楫前贤志，裁襟国士恩。",
      "叮咛二三子，毋负此盟言。"
    ]
  },
  {
    "id": "e647d10f3378c13d4d292630e68cba00",
    "title": "北海宋使君人贺",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "少负青云志，同鸣白玉珂。",
      "建旄天著象，持宪海无波。",
      "尊对千峰启，人怜万里过。",
      "离筵漫惆怅，春向使君多。"
    ]
  },
  {
    "id": "e647d10f3378c13d6fb3136a8a8f64f7",
    "title": "送同年刘都护",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "伟矣刘都护，翩翩济北来。",
      "侠怀犹似昔，笑口向谁开？",
      "一别鹰扬会，相怜虎窟回。",
      "家贫休卖剑，圣主正抡才。"
    ]
  },
  {
    "id": "e647d10f3378c13d74a2d03da54491ac",
    "title": "端午方景武山人以赵藩骰牌巧扇见寄",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "闻说齐纨巧，何如赵箑新。",
      "翩翻辞帝子，意气许纶巾。",
      "摇落蒲觞月，惊挥塞上尘。",
      "枭卢只眼底，儋石未全贫。"
    ]
  },
  {
    "id": "e647d10f3378c13d0d9c10568e98fdd7",
    "title": "庚午夏六月檄召诸将登坛会盟",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "独立怀知己，多歧叹宦情。",
      "古今谁侠气，天地一愁城。",
      "万里犹投笔，千年羡请缨。",
      "君俱学剑者，报国有新盟。"
    ]
  },
  {
    "id": "e647d10f3378c13db99e88b07cc76b71",
    "title": "关岭寺有感",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "圣治于今天地宽，危岑何事尚名关？",
      "客中幞被因秋薄，月下禅钟入梦闲。",
      "寒水绕溪喧古树，睛烟破曙满空山。",
      "平生却遣群鸥笑，一片孤忠两鬓斑。"
    ]
  },
  {
    "id": "e647d10f3378c13d32da3c1eacd11bb1",
    "title": "巾帻山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "春城东去海氛稀，城畔人烟绕翠微。",
      "山麓高楼开重镇，辕门晓角起晴晖。",
      "九天云气三台近，百里江声一鸟飞。",
      "极目苍茫忆明主，吴钩高接斗牛辉。"
    ]
  },
  {
    "id": "e647d10f3378c13da54afb837028afac",
    "title": "游谢庄",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "谢家亭馆客心惊，径草无媒雨益生。",
      "柳覆绮疏余迭藓，花摇石磴但流莺。",
      "仇湖客散黄金后，精舍书闲白日声。",
      "偶见门前双燕子，徘徊独有主人情。"
    ]
  },
  {
    "id": "e647d10f3378c13d5571625e46e4efc9",
    "title": "春野",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "短竹编篱人几家，野扉傍水碧阴斜。",
      "睛莎何意翩翩燕，淑气无私处处花。",
      "浙海风和横舴艋，越山春静老烟霞。",
      "愧予不是寻芳客，夜夜严城度戍笳。"
    ]
  },
  {
    "id": "e647d10f3378c13d7ac954dfa4675621",
    "title": "登伏龙寺忆昔",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "梵宇萧条隐翠微，丹枫白石静双扉。",
      "曾于山下挥长戟，重向尊前醉落晖。",
      "衰草尚迷游鹿径，秋云空锁伏龙矶。",
      "遥看沧海舒孤啸，百尺仙桥一振衣。"
    ]
  },
  {
    "id": "e647d10f3378c13d3905437d0edbdf31",
    "title": "普宁寺度岁",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "落日萧萧起暮钟，祗园呼酒亦从容。",
      "时华已谢群情异，风景相将到处同。",
      "百战谁能宽束带，平生自慰有孤忠。",
      "残宵坐对寒灯尽，远思悠悠在海东。"
    ]
  },
  {
    "id": "e647d10f3378c13db814968954fe3039",
    "title": "和张都护",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "萧条宦况有谁怜，横槊歌君感旧篇。",
      "促膝曾听窗外雨，论心空忆镜中年。",
      "身谋落落嗟秋水，剑气棱棱倚碧天。",
      "拜命自惭青鬓在，同期勋业勒燕然。"
    ]
  },
  {
    "id": "e647d10f3378c13d0759e48e66891ab2",
    "title": "督兵援闽游雁山戏集为诗",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "灌木苍苍潦水收，展旗迢递下闽州。",
      "石僧卓笔含珠晓，玉女乘鸾瀑布秋。",
      "仙子屏炉回候雁，天孙刀剪傍牵牛。",
      "神工特为东南缺，砥柱巍然立海陬。"
    ]
  },
  {
    "id": "e647d10f3378c13d55ba875d07b9e525",
    "title": "援闽过平阳",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "铁骑长驱千里余，几回清梦到樵渔。",
      "停杯听雨分秋漏，忧国瞻云启夜庐。",
      "天末有怀看易老，客中无计可容疏。",
      "何时投传来东海，还向蓬莱一卜居。"
    ]
  },
  {
    "id": "e647d10f3378c13dfb4a4a6e6b4ef22b",
    "title": "宁德平",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "孤城已复愁还剧，草合通衢杂藓痕。",
      "废屋梁空无社燕，清宵月冷有悲魂。",
      "步兵涉海悬夷馘，飞旆降俘散蚁屯。",
      "且喜丈人在帷屋，愿从骥尾报君恩。"
    ]
  },
  {
    "id": "e647d10f3378c13dfaec0723fb5b42d4",
    "title": "纪事",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "十年荼毒悲闽徼，壬戌扬旌岊水湄。",
      "剑倚秋风平剧垒，帆悬涨海聚新夷。",
      "翻思往日同盟地，何似中流击楫时！",
      "报国志酬民恨雪，艰虞此意更谁知？"
    ]
  },
  {
    "id": "e647d10f3378c13d254a43ce0bcb8c4e",
    "title": "游雁山集景",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "雁山秋杪一探奇，素练千寻下雁池。",
      "仙掌芙蓉当客耸，石梁盂钵为谁遗？",
      "岩高月挂观音镜，洞古云生罗汉衣。",
      "施雨神龙归太速，尚余鼻水滴清漪。"
    ]
  },
  {
    "id": "e647d10f3378c13d5c28cd59068f7422",
    "title": "送刘太守赴武定",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "几年烽火照江门，樽俎相看意气存。",
      "天上论功分五马，滇南问俗过双幡。",
      "秋高铜柱蛮云净，月度金沙旅雁繁。",
      "圣代共推刘宠政，好从斗极望中原。"
    ]
  },
  {
    "id": "e647d10f3378c13debe9dd6d73b44bd1",
    "title": "送崔刺史之广德",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "横山西去近皇都，十载青云羡壮图。",
      "起草旧从金虎署，行春初领玉麟符。",
      "尊前离别蝉声满，天外憔幨海气孤。",
      "独倚辕门听过雁，上林秋色待骊驹。"
    ]
  },
  {
    "id": "e647d10f3378c13dabf4286586750126",
    "title": "奉和中丞杨公送胡帅南还募兵韵",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "六郡储胥频入计，边臣何以报垂衣？",
      "诏征间左开秦塞，春入江东树汉旗。",
      "故里冰霜丹橘美，高堂云日紫泥辉。",
      "姓名久已寒群虏，独立迟君蓟北扉。"
    ]
  },
  {
    "id": "e647d10f3378c13dfd6f4f8b3f7c0fca",
    "title": "挽袁封君",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "东归已老宦游身，桃李阴连章水春。",
      "云断青山余草榻，月临白社失纶巾。",
      "天朝有子看勋业，石室遗文动鬼神。",
      "独倚塞门传楚些，生刍万里复何人？"
    ]
  },
  {
    "id": "e647d10f3378c13dfbe5ee509f72d555",
    "title": "登石门驿新城望塞",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "万壑千山到此宽，边城极目自辛酸。",
      "援袍志在捐身易，按塞年来报国难。",
      "尚有二毛知往事，偶闻百舌送球寒。",
      "圣朝不欲穷佳器，疏草空从午夜看。"
    ]
  },
  {
    "id": "e647d10f3378c13d162e98468fda1c6d",
    "title": "己已除日署中乏薪，得毛字",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "试看腊向天涯尽，独有边愁恋二毛。",
      "列塞云连青海色，双弧春隐赤鱼韬。",
      "晨炊烟断家谋拙，旅病魂惊国事劳。",
      "西望蓟门通御气，孤臣不惜敝征袍。"
    ]
  },
  {
    "id": "e647d10f3378c13d46989ea677d7acc7",
    "title": "送泾水王使君镇辽海",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "天末逢君感慨生，星轺万里又东征。",
      "谁云斗氏终无国，独与王家旧有盟。",
      "去后儿童犹护辙，重来父老更含情。",
      "从今辽海休传箭，仗剑相看是此行。"
    ]
  },
  {
    "id": "e647d10f3378c13dfcdfa59c5af16b8b",
    "title": "出塞",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "郁葱千里绿阴肥，涧水萦纡一径微。",
      "鱼为惊钩闻鼓动，鸟因避帜傍人飞。",
      "江南塞北何相似，并郡桑干总未归。",
      "惆怅十年成底事？",
      "独将羸马立斜晖。"
    ]
  },
  {
    "id": "e647d10f3378c13dfcdfa59c6bdcd1e9",
    "title": "出塞",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "石壁凌虚万木齐，依稀疑是武陵溪。",
      "长城旧饮纷胡骑，大漠初惊过汉鼙。",
      "国士死来今已尽，边机愁绝剑空携。",
      "天山闻说尤佳胜，欲乞君恩试马蹄。"
    ]
  },
  {
    "id": "e647d10f3378c13da355003965c1890c",
    "title": "登舍身台",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "向来曾作舍身歌，今日登台意若何？",
      "指点封疆余独感，萧疏鬓发为谁皤！",
      "剑分胡饼从人后，手掬流泉已自多。",
      "回首朱门歌舞地，尊前列鼎问调和。"
    ]
  },
  {
    "id": "e647d10f3378c13da35500396357a02a",
    "title": "登舍身台",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "断崖垂绠几凭虚，却笑山猿技不如。",
      "古戍春残初见雁，故园愁绝冷看鱼。",
      "百年俯仰谁巾帼，五尺涓埃自简书。",
      "沙碛传餐君莫叹，边臣应得戒衣袽。"
    ]
  },
  {
    "id": "e647d10f3378c13ddb25b7ac50658e16",
    "title": "寄临淮李公子",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "隔岁相看思渺然，尺书忽向故人传。",
      "九关天启青云业，千古春涵白雪篇。",
      "列塞戈矛犹独倚，清时雨露为君偏。",
      "劳歌欲和惭同调，瑞气西依斗极悬。"
    ]
  },
  {
    "id": "e647d10f3378c13d8fc57b7658e1ef9f",
    "title": "送美弟之任金山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "骊驹系雨向郊墟，长夏分携伏枕余。",
      "百代家声重赖汝，半生心事独愁予。",
      "东归松槚停骖外，南去鲸鲵避楫初。",
      "别酒泪痕浑是血，年年塞雁问吴书。"
    ]
  },
  {
    "id": "e647d10f3378c13d2df9bd09a25dcd68",
    "title": "送李文学归蓬莱",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "早年结社蓬莱下，塞上重逢已二毛。",
      "天与龙蛇开笔阵，地分貔虎愧戎韬。",
      "郊原酒尽雨声细，岛屿人归海气高。",
      "丛桂芳时应入越，扁舟随处任君豪。"
    ]
  },
  {
    "id": "e647d10f3378c13d57b9e7baf63f5a34",
    "title": "春日与友人同集，分得开字",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "阊阖茏葱淑气回，遥瞻日月九天开。",
      "边臣病骨兼愁立，侠客长歌任酒催。",
      "烽火十年惊泽国，松楸千里隔蓬莱。",
      "恩深不道谋身拙，独倚青萍志未灰。"
    ]
  },
  {
    "id": "e647d10f3378c13d122d4a6778082744",
    "title": "赠前婺川令毛公迁舍",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "六年婺水尚遗思，择里三迁裕德时。",
      "竹叶遥分滦海色，桂花初发蓟门枝。",
      "官从丹窟颜应驻，业喜趋庭发未丝。",
      "独愧征尘老双鬓，羡君能诵考槃诗。"
    ]
  },
  {
    "id": "e647d10f3378c13d19cbc641069ada07",
    "title": "德昂寻师北来，诗以赠之，兼呈汪公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "飞锡寻师滦水头，胡尘不傍朔云浮。",
      "肇林觉树谁先植，宦海慈航尔独修。",
      "一别谼中兰若隔，重来塞外雨花收。",
      "南归执法应相问，半席他时为我留。"
    ]
  },
  {
    "id": "e647d10f3378c13dda291b9d6ec7cab8",
    "title": "送隆上人归肇林新刹",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "万里新都问法还，几年杖锡遍燕关。",
      "天空真界分三世，月度禅枝忆五山。",
      "随处冥心祗树里，有时清梵暮涛间。",
      "宰官欲问边臣况，赤胆犹悬鬓已斑。"
    ]
  },
  {
    "id": "e647d10f3378c13deefaf84a427edcd5",
    "title": "夏日同徐使君方山人避雨朝阳寺，限阳字",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "千山风雨忽斜阳，尊酒相逢引兴长。",
      "使节扶摇临朔漠，仙槎缥缈接天潢。",
      "双钩夜卜南金气，一榻睛分祗树凉。",
      "短发如今看渐改，几回飞梦在沧浪。"
    ]
  },
  {
    "id": "e647d10f3378c13d92148a37692c6790",
    "title": "中秋即席呈中丞杨公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "十载观潮坐江阁，北来三见塞鸿归。",
      "愁颜尽是封疆色，短发频惊心事违。",
      "沧海涛生珠竞泛，蓝田烟敛玉双飞。",
      "他时此会燕然上，醉指龙光倚翠微。"
    ]
  },
  {
    "id": "e647d10f3378c13dc74ca36c25199aea",
    "title": "送张中丞开府辽阳",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "海祲初消柳色斑，春随使节度榆关。",
      "櫜鞬日暖辽阳近，笳鼓风生锦水闲。",
      "三辅经纶留宦辙，一时勋业动人寰。",
      "徘徊重惜临滦意，丹陛方虚司马班。"
    ]
  },
  {
    "id": "e647d10f3378c13da741608f0e884bb6",
    "title": "辛未除夕二首",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "四指回杓犹障塞，颠毛如许怯簪冠。",
      "惊心岁月愁仍在，回首风尘梦已阑。",
      "百战劳销千口集，万金散尽几人欢？",
      "燕然北望空弹剑，马革寻常片石难！"
    ]
  },
  {
    "id": "e647d10f3378c13da741608fb40b4491",
    "title": "辛未除夕二首",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一奉征书向蓟丘，盐车几度叹骅骝。",
      "幽兰堪纫清时佩，薏苡何辞绝塞愁！",
      "忽讶光阴明曰改，都将辛苦二毛收。",
      "狂胡索饷今犹急，闻说边人涕泪流。"
    ]
  },
  {
    "id": "e647d10f3378c13d337167a3e3ead390",
    "title": "元夕开府杨公自范阳过访，赋事以谢观灯火",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "迢遥春色自长安，火树初从塞上看。",
      "云拥千枝回紫电，风移万朵压朱阑。",
      "星河烂漫低垂阁，樽俎从容近舞盘。",
      "侧耳关城犹击柝，幻光不照战袍寒。"
    ]
  },
  {
    "id": "e647d10f3378c13d337167a357c1d61b",
    "title": "元夕开府杨公自范阳过访，赋事以谢观灯火",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "使节几年开碣石，东来佳气动戎旃。",
      "一枝春到吴梅上，千里烽销蓟戍前。",
      "满目时艰堪共叹，破颜花事竟谁怜？",
      "蚤知帝泽先畿甸，何限新声入夜弦！"
    ]
  },
  {
    "id": "e647d10f3378c13d337167a3cb78cdfa",
    "title": "元夕开府杨公自范阳过访，赋事以谢观灯火",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "凌虚小队散春风，长啸遥看大漠空。",
      "隐约蓬莱沧海畔，氤氲宫殿紫云中。",
      "睛沙鸣镝初回骑，石磴移尊已度钟。",
      "万灶暮烟低汉戍，归来豪气挟长虹。"
    ]
  },
  {
    "id": "e647d10f3378c13d337167a32b87443e",
    "title": "元夕开府杨公自范阳过访，赋事以谢观灯火",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "殿俯榆关迎六纛，旌移兰省阅初禖。",
      "云间山色槯甍起，天外河流鼓角回。",
      "骐骥中朝殊盛矣，貔貅乘塞亦雄哉！",
      "他时呼酒祁连上，潦倒清秋三百杯。"
    ]
  },
  {
    "id": "e647d10f3378c13d882292a55344168d",
    "title": "暮春方山人邀游山庄",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "寻芳长啸到林丘，谢眺庄前控紫骝。",
      "白雪满枝临月坞，绛霞绕树抱春流。",
      "石床未醒寰中梦，羽服谁同物外游。",
      "醉挹韶光问花事，从来不解破边愁。"
    ]
  },
  {
    "id": "e647d10f3378c13d4d8cd623d69584fe",
    "title": "送王山人南还",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "天风万里过仙槎，滦水光摇彩笔花。",
      "慷慨已知凌大漠，艰虞何用问悲笳。",
      "乍看白发乾坤短，忍听骊驹道路赊！",
      "秋雁图南江国近，边臣愁绝久无家。"
    ]
  },
  {
    "id": "e647d10f3378c13d10acf4027cc45949",
    "title": "壬申除夕偶成",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "绝塞无烽紫气浮，一时轩盖愧同游。",
      "使星天地看仍聚，子夜招寻醉未休。",
      "腊尽忽惊双鬓改，北来已是六年留。",
      "丹心不假残杯力，醉倚空庭拂剑缑。"
    ]
  },
  {
    "id": "e647d10f3378c13d81ce1ed236712457",
    "title": "塞外观音岩",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "朔庭喜见战尘收，石洞疑从大士游。",
      "不道受降唐壁垒，何如奉使汉风流。",
      "天低台观三千里，雪近颠毛四十秋。",
      "短剑萧森心尚壮，君恩回首几时酬？"
    ]
  },
  {
    "id": "e647d10f3378c13dd03af43d1d15aeea",
    "title": "奉陪少司马汪公等同登山海关之观海亭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "曾经泽国鲸鲵息，更倚边城氛祲消。",
      "春入汉关三月雨，风推秦岛五更潮。",
      "但从使者传封事，莫向将军问赐貂。",
      "故里沧茫看不极，松楸何处梦魂遥。"
    ]
  },
  {
    "id": "e647d10f3378c13d41c8c474f3e52b5c",
    "title": "山海关城楼",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "楼前风物隔辽西，日暮凭栏望欲迷。",
      "禹贡万年归紫极，秦城千里静雕题。",
      "蓬瀛只在沧波外，宫殿遥瞻北斗齐。",
      "为问青牛能复度，愿从仙吏授刀圭。"
    ]
  },
  {
    "id": "e647d10f3378c13dc5ec73cf5c618526",
    "title": "送侯民部守思恩",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "杨柳春深易水濆，十年交谊两离群。",
      "中朝经术还酬主，西粤江山待使君。",
      "士马渐强边计在，幨帷初启郡符分。",
      "政成莫问长安远，回首天涯见五云。"
    ]
  },
  {
    "id": "e647d10f3378c13d4265ed290699b5f6",
    "title": "夏日邀游赋别，兼呈诗社诸君子",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "天际浮云久不开，他乡禾黍重徘徊。",
      "报君尚愧求龙种，草檄应多倚马才。",
      "南国传家惟二谢，东牟旧德有三槐。",
      "寄言莲社当坛者，乘醉长登万里台。"
    ]
  },
  {
    "id": "e647d10f3378c13dfb4a0d0b5bf62c0a",
    "title": "游夹山寺",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "塞门从古杂烟尘，丹鹫谁移佛土新？",
      "属国已归东夏日，荒碑犹识上元春。",
      "穿亭一水留僧供，夹寺三峰护法轮。",
      "中有双钩看欲起，光芒夜夜动星辰。"
    ]
  },
  {
    "id": "e647d10f3378c13d827e8854deb9f352",
    "title": "练武太平，登南庙望北山古刹，感怀赋此",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "忆昔从戎向北陲，重来持节鬓成丝。",
      "夜悬炎海烽烟梦，时听严关杕杜诗。",
      "古戍寒云过铁马，中原睛日闪牙旗。",
      "安危赖有诸君在，酹酒还期下月支。"
    ]
  },
  {
    "id": "e647d10f3378c13ddeafdb99e4b4fe40",
    "title": "送陈将军留守承天",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "天为闽越息风尘，借箸奇能动鬼神。",
      "二十年来劳汗马，五千里外过征轮。",
      "义高田孟翻多议，家似韩原未是贫。",
      "忽听离歌秋色里，当杯不觉倍酸辛。"
    ]
  },
  {
    "id": "e647d10f3378c13d608caf9c1f980544",
    "title": "汤泉大阅",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "使者临关日拥旄，天威只尺壮神皋。",
      "指挥乍结车骑阵，战守还凭虎豹韬。",
      "万阁凌霄金作垒，五兵飞雪玉为刀。",
      "年来愧博君王宠，幸有边尘识二毛。"
    ]
  },
  {
    "id": "e647d10f3378c13d3a0f1b0af7e54cb0",
    "title": "送徐使君参知山东政事二首",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "监兵六郡节旄新，元是褰帷第一人。",
      "患难相将兰作佩，生平独立玉为身。",
      "曾消汉士沙中语，更却胡儿碛外尘。",
      "桑梓何因私帝泽，岁星今已在东秦。"
    ]
  },
  {
    "id": "e647d10f3378c13d3a0f1b0a1e15b8cb",
    "title": "送徐使君参知山东政事二首",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "储胥百万识奇才，东向扶桑岳色开。",
      "潞水片帆看复合，丰城神剑去还来。",
      "离歌忽起山头月，酾酒能忘塞上台？",
      "君下三齐知忆我，朔风吹雁到蓬莱。"
    ]
  },
  {
    "id": "e647d10f3378c13db53fa3f42228e4bd",
    "title": "奉和司马刘公、中丞杨公过温泉有作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "武帝恩波在眼中，龙飞气色尚茏葱。",
      "清时不减为霖意，沧海遥分浴日功。",
      "碧水浮觞摇夜月，玉虬拖练动秋风。",
      "天私三辅余膏沐，一脉汤汤万古同。"
    ]
  },
  {
    "id": "e647d10f3378c13db53fa3f481649114",
    "title": "奉和司马刘公、中丞杨公过温泉有作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "几度临池愧病身，纶巾犹自滞风尘。",
      "三秋经略秦封壮，千载澄清汉泽新。",
      "祗树晴光分障塞，中天爽气动星辰。",
      "左贤已属穹庐部，愿理沧溟旧钓缗。"
    ]
  },
  {
    "id": "e647d10f3378c13de592843de6e12b3b",
    "title": "诸公秋日过访滦上即席奉呈",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "结驷何期蓟北城，德星忽傍碛沙明。",
      "谈锋独感匡扶志，禄食同衔顾遇情。",
      "三辅桑麻连朔野，万方玉帛拥神京。",
      "秋回战气为山色，醉倚崆峒看洗兵。"
    ]
  },
  {
    "id": "e647d10f3378c13d425e668f7ea19d6e",
    "title": "送曹将军擢领南兵还越",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "投笔当年勒汉勋，驱驰南北独怜君。",
      "天遥海上金汤在，地壮渔阳版锸分。",
      "蚤识名家还越郡，今看精骑属将军。",
      "关楼秋望旌旄色，佳气如含紫塞云。"
    ]
  },
  {
    "id": "e647d10f3378c13deead92ba56ae07bf",
    "title": "兵宪刘公以游喜峰、柞子洞诸作见示，赋答",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "车骑行边笔作筹，光摇五色度中流。",
      "斜阳有意杯仍剧，危堞无烽洞转幽。",
      "谁谓风沙通朔漠，共疑形胜是南州。",
      "关前不筑三城在，能使山灵识壮游？"
    ]
  },
  {
    "id": "e647d10f3378c13deead92babd7e2e70",
    "title": "兵宪刘公以游喜峰、柞子洞诸作见示，赋答",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "塞垣风色易凄凄，柞子城头乌夜啼。",
      "汉节蹉跎仍蓟北，文星错落复辽西。",
      "烽明飞阁三千迥，角起连营十万齐。",
      "眼底戎机君自见，逢人不必说羁栖。"
    ]
  },
  {
    "id": "e647d10f3378c13d81a0dccc93867662",
    "title": "三屯新城工成志喜",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "三忠气色壮三屯，灯火遥连十万村。",
      "版闸层峦秦作塞，风云大陆蓟为门。",
      "东来直接山河固，西望还依宫阙尊。",
      "百二城边过质子，千秋同戴汉家恩。"
    ]
  },
  {
    "id": "e647d10f3378c13d81a0dcccd46c511f",
    "title": "三屯新城工成志喜",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "冰霜谁识抱关情，三辅河流一洗兵。",
      "楼阁城悬新日月，桑麻色起旧屯营。",
      "龙回地轴开戎幕，水合风门远戍城。",
      "应是太平还有象，金汤万世奉神京。"
    ]
  },
  {
    "id": "e647d10f3378c13d957ec4e77bbe34ce",
    "title": "万历乙亥秋九月，同诸将再登太平南山有作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "把酒重登塞上台，匡时君等亦雄哉！",
      "云连雉堞秋逾静，月照机丝夜可哀。",
      "何日信眉容我去，百年开口几人来？",
      "还为国步推豪俊，誓向祁连勒马回！"
    ]
  },
  {
    "id": "e647d10f3378c13d9955143e3ca4b847",
    "title": "纪梦",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "平楚何来使者骢，为言圣主是重瞳。",
      "中兴礼乐当年异，上国文章振代雄。",
      "但说梯航归越雉，还看社稷倚周公。",
      "抱关小吏君休问，一任东流泛短蓬。"
    ]
  },
  {
    "id": "e647d10f3378c13d29f229055428a8b3",
    "title": "龙潭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "紫极龙飞冀北春，石潭犹自守鲛人。",
      "风云气薄山河迥，闾阖睛开日月新。",
      "三辅看天常五色，万年卜世自中宸。",
      "同游不少扳鳞志，独有波臣愧此身。"
    ]
  },
  {
    "id": "e647d10f3378c13d74517b49f7af1439",
    "title": "寄监兵陈使君",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "闽海烽烟首重回，当年揽辔识君才。",
      "半生偃蹇惭同调，浮世风波敢自媒？",
      "秋向西山鸿雁起，月依碣石白云来。",
      "轺车按塞难为御，又负清宵五百杯。"
    ]
  },
  {
    "id": "e647d10f3378c13d74517b49bfbe0b6d",
    "title": "寄监兵陈使君",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "延津分剑寒，别后还从万里看。",
      "雁塞更将兰作佩，鹓行尚忆笔簪冠。",
      "声名天下无双士，保障军中有一韩。",
      "抵掌不须谈往事，颠毛种种识艰难。"
    ]
  },
  {
    "id": "e647d10f3378c13d74517b493fea9b1c",
    "title": "寄监兵陈使君",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "东向榆关离思赊，外台只尺是天涯。",
      "自怜燕越分前箸，谁谓歌钟阻暮笳！",
      "尘满三秋孺子榻，眼穿八月使君槎。",
      "主恩不薄行间吏，遮莫风霜袭鬓华。"
    ]
  },
  {
    "id": "e647d10f3378c13d9edd7bff16a9b80f",
    "title": "仙舟洞",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "天地无心壑似舟，岩扉寂历自春秋。",
      "一时偶见停桡在，千载能令载酒游。",
      "洞口将军应化石，蓟门客子尚存丘。",
      "醉来欲掣神鳌去，不掷任公旧钓钩。"
    ]
  },
  {
    "id": "e647d10f3378c13d9bf177514a9b010e",
    "title": "雾灵山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "昔人说法暮云残，几度劳歌秋草寒。",
      "日月四千俱佛土，山河百二尽龙蟠。",
      "南瞻御气长安近，北俯胡沙属国宽。",
      "乐界自迷归去路，却嫌苦海殢缨冠。"
    ]
  },
  {
    "id": "e647d10f3378c13d39087ee780711783",
    "title": "送别总镇刘公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "百年天地识孤忠，九塞旌旗羡更雄。",
      "易水光分典属国，太行色起右扶风。",
      "论文几度同听雨，把剑中宵自吐虹。",
      "词客相看多不薄，早将椽笔赋彤弓。"
    ]
  },
  {
    "id": "e647d10f3378c13d3b73f8afa8368d85",
    "title": "丙子除夕署中有感",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "五十春光隔曙晖，风尘未晤梦中非。",
      "半生俯仰天应识，三辅蹉跎腊又归。",
      "杯酒忽惊寒漏尽，垄云故与片心违。",
      "共君莫话当年事，赤胆犹殷白发稀。"
    ]
  },
  {
    "id": "e647d10f3378c13d973e1bf7bfd9ef77",
    "title": "寿北平兵宪海山陈公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "南北天为吾党期，櫜鞬常得傍蟾帷。",
      "行间力借青云起，使者名从绛节驰。",
      "万仞冈陵当祝日，三藩才俊共瞻时。",
      "安闽筹策应谁问？",
      "惟有年来白发知！"
    ]
  },
  {
    "id": "e647d10f3378c13d14a3258268fb0661",
    "title": "石匣四松",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "翛然相倚翠堪餐，龙卧鸾翔各羽翰。",
      "对尔十年流景易，会心一日宦途难！",
      "涛回小簟侵人骨，梦破层阴悟鼠肝。",
      "莫道大夫能变化，贞操不易雪霜寒！"
    ]
  },
  {
    "id": "e647d10f3378c13d1c686e7833103a97",
    "title": "送邹隐君归洞庭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "皓首相逢意气殊，谁知大雅在菰芦。",
      "客星起色当东辅，碣石雄谈入太湖。",
      "万顷烟消鸿影度，两山寒浸月华孤。",
      "扁舟好逐鸱夷侣，能忆边庭岁易徂？"
    ]
  },
  {
    "id": "e647d10f3378c13dc7cf2a66e3fbabd7",
    "title": "燕河送别东山张公镇守宁夏",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "十年心印许谁传，万里西征思黯然。",
      "圣主宠分金鹊篆，疆臣敢负采薇篇？",
      "流言往事浮云尽，破虏殊勋丽日悬！",
      "燕塞何时重握手，一尊相罄故人前？"
    ]
  },
  {
    "id": "e647d10f3378c13dbf9ede866daebbf5",
    "title": "秋日饮孙协镇葡萄园，忆北平傅、陈二使君",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "不见浮槎博望侯，相看苍干已成虬。",
      "珠龙当日俦能致，射海何年迹并收？",
      "云拥北平淹使节，梦遥南国下鲸流。",
      "累累架底容吾醉，为有诸君尽虎头。"
    ]
  },
  {
    "id": "e647d10f3378c13d7f275a8cc0ed2f75",
    "title": "石塘岭鹦鹉岩其二",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "侧身天地欲言难，故向空山戢羽翰。",
      "雨后千林争起色，月中片石怯生寒。",
      "更无金锁惊春梦，似有清音落暮滩。",
      "一自边城留幻迹，陇西云树几凋残。"
    ]
  },
  {
    "id": "e647d10f3378c13d6fd88865c8c8b462",
    "title": "赠杜氏归济北",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "当年紫气度黄河，今日青霞出大罗。",
      "不藉金光分造化，常令石室护松萝。",
      "书传扶广开诸岳，佩有灵飞走百魔。",
      "一片归云仙路杳，可教关吏叹蹉跎！"
    ]
  },
  {
    "id": "e647d10f3378c13d01a0a7fcd90164dd",
    "title": "送北平阳郡丞守庐陵",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "负弩谁先五马驱，棠阴骊唱为踟蹰。",
      "循良雅称中兴吏，保障重开大楚图。",
      "孤竹风流增卧辙，豫章春色待分符。",
      "无言此别河山邈，露冕声名满帝都。"
    ]
  },
  {
    "id": "e647d10f3378c13d2249f66e81bc7f0c",
    "title": "安思楼成，值久雨初霁",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一望青山辄解颜，况临高阁对层山。",
      "长空独任云舒卷，故国虚凭梦往还。",
      "烟火万家新雨霁，桑麻千里捷书闲。",
      "年年笳鼓边头听，谁遣班生入汉关？"
    ]
  },
  {
    "id": "e647d10f3378c13d752c4d73b50c788a",
    "title": "宛在亭怀王中丞其四",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "谁挽银河被草莱，层城飞刹镜中开。",
      "堤横翠幄歌钟度，波约红云钓艇来。",
      "晴雨四时殊色相，芳菲是处合尊罍。",
      "江南塞北看无异，忽报西台尺牍回。"
    ]
  },
  {
    "id": "e647d10f3378c13d0ef5db873e84e678",
    "title": "雨夜饮客震湖舟中有感赋此",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "细雨霏微六月残，青萍有客扣柴栏。",
      "据床野老呼难醒，绕屋歌儿声更欢。",
      "总有相思连夜发，更疑解语晓风寒。",
      "主恩未敢虚图报，白眼纷纷且自宽。"
    ]
  },
  {
    "id": "e647d10f3378c13dc6f1d67c06cd4a46",
    "title": "悼司马公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "吴简何来传绝塞，支硎试展墨痕新。",
      "流波夜逝无同调，白雪春消独少伦。",
      "方矗嵌崟望汗漫，忽从襟袂起精神。",
      "优游树底三人者，谁是当年太史身？"
    ]
  },
  {
    "id": "e647d10f3378c13d3deaad3922530b6a",
    "title": "挹秀馆",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "孤松宛似苍虬伏，岳色参差别馆傍。",
      "喜见金汤开汉上，还将畚锸卜滦阳。",
      "群峰北拥王庭远，一水东涵帝泽长。",
      "潦倒却忘身似寄，十年相对滞冰霜。"
    ]
  },
  {
    "id": "e647d10f3378c13dd11b615c4a2b6f20",
    "title": "送钱大别驾之太仓",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "于越谈经二十年，汉庭今日借才贤。",
      "云开骥足时堪远，地有龙门客最先。",
      "天子正忧吴会急，王臣莫厌海邦偏。",
      "三吴使者如相问，直北棠阴满护燕。"
    ]
  },
  {
    "id": "e647d10f3378c13d231568566ab15ebf",
    "title": "秋日送别协守李副将军及吴参戎于滦水上",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "半百风尘暂息居，伤心相对各踌躇。",
      "当时未信塞翁智，千古徒传蜀相疏。",
      "红叶无边云外树，青蝇不尽箧中书。",
      "秦关越水同天地，常把殷勤付雁鱼。"
    ]
  },
  {
    "id": "e647d10f3378c13dc1123cb1f86f7eab",
    "title": "古北桥成志喜",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "鞭石谁怜万里遥，忽看蛟室涌岧峣。",
      "空中楼阁天骄遁，望里虹霓海若朝。",
      "草合关前无牧马，月明溪畔有鸣桡。",
      "富平曾识君王力，塞北今传第一桥。"
    ]
  },
  {
    "id": "e647d10f3378c13d7fad5be3ea6c2543",
    "title": "己卯除夕督兵次建昌，候援辽左",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "倩扫松楸却是畴，壮年袍鼓鬓成秋。",
      "行藏齮龁多因病，岁月消磨总是愁。",
      "心为报恩终化石，骨因酬志欲无丘。",
      "材官若信狂夫语，圣主如今肯建侯？"
    ]
  },
  {
    "id": "e647d10f3378c13d09fb57e07a3eab38",
    "title": "潮河纪游",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "关门日款五单于，三辅金汤版闸都。",
      "纲纪大夫纡幄算，风流使者急储输。",
      "云开碧藻渔金鲤，风散青烟破紫榆。",
      "自是圣人在中国，梯航万古颂唐虞。"
    ]
  },
  {
    "id": "e647d10f3378c13d6c72d005a1c1d084",
    "title": "庚辰除夕",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "南北征途莫问年，但教意气每翩翩。",
      "人情到老方知味，世态无端尚有天。",
      "蕉梦甫残仍泽国，粱炊未熟已桑田。",
      "边书不至昏钟起，独抱丹忱付篆烟。"
    ]
  },
  {
    "id": "e647d10f3378c13d6c72d00562dc2c39",
    "title": "庚辰除夕",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "棱撑余骨不胜裘，又说添庚到白头。",
      "日日衰容随病改，年年旅况付愁收。",
      "笙歌天上方辞腊，士马边间正佩钩。",
      "春至九重多雨露，敢辞膏血洒軥辀！"
    ]
  },
  {
    "id": "e647d10f3378c13d3ec393c4c74b6264",
    "title": "奉挽晓峰张丈",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "三十年交云已亡，那禁风雨到胡床！",
      "中宵徒有空梁泪，候雁应无远字将。",
      "天纵神驹方骋足，星摇宝剑遽韬芒！",
      "欲征世业君堪慰，三署犹虚鹓鹭行。"
    ]
  },
  {
    "id": "e647d10f3378c13d3ec393c42331ab08",
    "title": "奉挽晓峰张丈",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "长干尽是少年行，老大重怀白马生。",
      "梦杳蓬莱闻鹤语，别深沧海失鸥盟。",
      "谁知楚服天犹妒，自拟玄经日已成。",
      "一代风流看欲尽，秋原未到不胜情！"
    ]
  },
  {
    "id": "e647d10f3378c13d3f2790d8118d1922",
    "title": "登杨木顶边楼",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "谁起楼台接帝阍，万山回合五云屯。",
      "因看短剑开尘匣，化作长虹护塞垣。",
      "小队旌旗空外出，层峦刁斗日边繁。",
      "居然爽气来杯勺，避暑无论河朔尊。"
    ]
  },
  {
    "id": "e647d10f3378c13d3f2790d8dee0ec8b",
    "title": "登杨木顶边楼",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "岁月堪嗟胼胝深，与君此日重登临。",
      "曾知往事惟衰鬓，莫话新愁但赤心！",
      "已觉竦身天尺五，都忘侧足地千寻。",
      "神工更欲增奇绝，螮蝀双飞抱碧岑。"
    ]
  },
  {
    "id": "e647d10f3378c13d57adc040c37375f3",
    "title": "游铁冶涌泉湖",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "百里青山夹道花，柳迷幽谷有人家。",
      "望连野色堪邀月，坐漱清溪可当茶。",
      "傍水桃源仙地近，隔林渔火世途赊。",
      "披襟今夕同君醉，愁绝何年泛海槎？"
    ]
  },
  {
    "id": "e647d10f3378c13d18e315b3f0f0c515",
    "title": "游翠峰寺",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "白发年来老更狂，爱寻幽僻到僧房。",
      "精磨古石见山影，浸抱尼珠弄月光。",
      "早为炎蒸休战马，那知秋色动清商。",
      "翠微若有徘徊分，早谢丹书礼法王。"
    ]
  },
  {
    "id": "e647d10f3378c13dec776a9a572a9ad9",
    "title": "登盘山绝顶",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "霜角一声草木哀，云头对起石门开。",
      "朔风虏酒不成醉，落叶归鸦无数来。",
      "但使玄戈销杀气，未妨白发老边才。",
      "勒名峰上吾谁与，故李将军舞剑台。"
    ]
  },
  {
    "id": "e647d10f3378c13d60b2a383da53ed80",
    "title": "放舟蓬莱阁下",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "三十年来续旧游，山川无语自悠悠。",
      "沧波浩荡浮轻舸，紫石岐增出画楼。",
      "日月不知双鬓改，乾坤尚许此身留。",
      "从今复起乡关梦，一片云飞天际头。"
    ]
  },
  {
    "id": "e647d10f3378c13d9a0dd484950824ac",
    "title": "将赴粤东别亲友",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "五岭迢遥秋望迟，白头今复动离思。",
      "儿童遮道看传节，朋旧临歧为举卮。",
      "仰面还惊归鸟下，扪心讵遂片云移！",
      "东门尚有瓜田在，重语园丁好护持。"
    ]
  },
  {
    "id": "e647d10f3378c13d6b05bff3e146f63d",
    "title": "观迎春",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "三农东作喜开先，箫鼓声阗此地偏。",
      "薄海共逢文化日，殊方初颂武功年。",
      "艳看罗绮千门集，笑拥鱼龙百戏传。",
      "万里阳和虽有脚，总应不到二毛边。"
    ]
  },
  {
    "id": "e647d10f3378c13db55de5ba58974d75",
    "title": "端阳奉邀藩臬诸司观龙舟有作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "参差飞鹢集中流，振地欢声竞楚舟。",
      "宪纪高悬明法象，海氛常净见吁筹。",
      "江潭独抱孤臣节，身世何须渔父谋。",
      "一片丹心风浪里，心怀击楫敢忘忧！"
    ]
  },
  {
    "id": "e647d10f3378c13da760dbd5fcdbdfff",
    "title": "在告暂憩小金山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "六十行年梦更梦，幸存骸骨乞重瞳。",
      "风尘久矣迷真觉，苦海何缘悟性空。",
      "前世有心仍野寺，故吾不复识钟公。",
      "遐方但愿无烽火，烟柳年年系去骢。"
    ]
  },
  {
    "id": "e647d10f3378c13da760dbd5ade44d0a",
    "title": "在告暂憩小金山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "诸公尽是济世才，吾卧蓬莱亦快哉！",
      "闻说伏杉生百粤，常看飞栋斫三台。",
      "报君未老驱赢骨，听笛先闻吹落梅。",
      "但愿五云扶日月，相逢到处好衔杯。"
    ]
  },
  {
    "id": "e647d10f3378c13da760dbd51bbee796",
    "title": "在告暂憩小金山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "年来岭海偃旌旗，瘦骨何妨万里移！",
      "云拥三城多瑞霭，梦回孤枕愧支离。",
      "登高渐喜瞻天近，抱病翻思去国迟。",
      "粤路险巇君莫问，天街更有路多歧！"
    ]
  },
  {
    "id": "e647d10f3378c13da760dbd52ec57c2b",
    "title": "在告暂憩小金山",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "戢羽樊笼四十年，水滨亦有白鸥天。",
      "君恩自是优功狗，世事浑如看纸鸢！",
      "恋客青山随处有，向人明月为谁怜？",
      "杖藜徙倚蕉窗下，几度从容检内篇。"
    ]
  },
  {
    "id": "e647d10f3378c13d5e8b555ddc71cb3e",
    "title": "别粤中诸公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "万里归心系别船，高情直与九霄联。",
      "望迷北斗知天远，水尽南邮见地偏。",
      "帆逐晚云随去住，鸥浮春雨任蹁跹。",
      "圣朝不薄庾关外，新拜元戎已出燕。"
    ]
  },
  {
    "id": "e647d10f3378c13d5e8b555d0338b3ea",
    "title": "别粤中诸公",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "瘴海氛多晓亦寒，维舟更识主恩宽。",
      "放怀到处青山外，幽梦那知白日残？",
      "别酒闻歌还障袂，除书拭目听弹冠。",
      "人间薏苡容身易，天汉风波把舵难！"
    ]
  },
  {
    "id": "e647d10f3378c13deda67a5de266aed6",
    "title": "宿五羊驿",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "细雨鸣鸠石路迟，苍茫水树共依依。",
      "好山可惜云藏半，古砌空闲客到稀。",
      "列炬自应投照乘，踏春何用问渔矶？",
      "停桡不少迷津者，独幸风波一息机。"
    ]
  },
  {
    "id": "e647d10f3378c13d167f818bae541419",
    "title": "舟行有感",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "孤帆远浦暮云低，海祲遥连望眼迷。",
      "滴尽春愁三日雨，叫残香梦五更鸡。",
      "喜看赤日经黄道，却爱青山转碧溪。",
      "此际黄冠应底事，天恩曾许谒夷齐。"
    ]
  },
  {
    "id": "e647d10f3378c13da427e49763a95247",
    "title": "谢参知陈、少参梁联樯为送，尽境始别",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "东泛江流逆更狂，宪旌千里送归航。",
      "百年义重看云外，匝月情同去水长。",
      "楚粤天分伤把袂，舟车地迥动离觞。",
      "应知意气凌今古，便到蓬莱亦未央！"
    ]
  },
  {
    "id": "e647d10f3378c13da427e497c58e8906",
    "title": "谢参知陈、少参梁联樯为送，尽境始别",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "道远情劳客散时，双旌何事又相迟？",
      "珠江共楫凌江返，宦海同缘别海悲。",
      "胜境相携伤去住，联舟唱和惜分离。",
      "骊驹歌罢家何处，直借高风到嵎夷。"
    ]
  },
  {
    "id": "e647d10f3378c13d543dd62d66c4f046",
    "title": "入梅岭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "五岭山头月半湾，照人今古去来还。",
      "青袍芒履途中味，白简朱缨天上班。",
      "烟水情多鸥意惬，长林风静鸟声闲。",
      "依稀已觉黄粱熟，却把梅关当玉关。"
    ]
  },
  {
    "id": "e647d10f3378c13dc99f88dbabd909f4",
    "title": "结夏山中寄都塞上诸知己",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "六月园林意自凉，纷纷开落住时芳。",
      "莫招仙子层霄远，且傍佳人舞袖狂。",
      "鸥鹭沙头原有侣，鹓鸾天上自成行。",
      "宰官若问山中况，日日清风薜荔床。"
    ]
  },
  {
    "id": "e647d10f3378c13dc99f88db693a73dd",
    "title": "结夏山中寄都塞上诸知己",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "九曲河流返汉槎，蓬莱原有野人家。",
      "堪伤地僻虚谈麈，总是山高障落霞。",
      "花发旧林春自足，醉来清夜月遍赊。",
      "尚知造化犹怜拙，孤屿仍留篆鸟沙。"
    ]
  },
  {
    "id": "e647d10f3378c13d420caf026837bc86",
    "title": "雪树",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "丛林凝雪时，琼花耀长路。",
      "忽忽来羲和，依然见枯树。"
    ]
  },
  {
    "id": "e647d10f3378c13d7e7b21aae7241d5e",
    "title": "寄怀",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "佳人负红颜，家在白茅渚。",
      "独怜形影时，东风一延伫。"
    ]
  },
  {
    "id": "e647d10f3378c13d168bae9e2a7ca4e5",
    "title": "闺意",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "不见郎君到，但见塞鸿归。",
      "鸿归知妾意，故向楼前飞。"
    ]
  },
  {
    "id": "e647d10f3378c13d7cfd3ea150fddf31",
    "title": "南庄即事",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "野色山千里，香风水半池。",
      "小亭无一事，白日苦催诗。"
    ]
  },
  {
    "id": "e647d10f3378c13dbdf434d92aa50d7d",
    "title": "夜静",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "静极气如响，流芳月下闲。",
      "仰天发长啸，宿鸟堕林间。"
    ]
  },
  {
    "id": "e647d10f3378c13da8c7f1181c4874df",
    "title": "过严子陵祠",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "当时虎符臣，千载羊裘友。",
      "试看元勋台，何似山祠久。"
    ]
  },
  {
    "id": "e647d10f3378c13da8e372e5c0257790",
    "title": "秋涧",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "寒碧不盈掬，山花欲盈筐。",
      "同侪好相待，从容采其芳。"
    ]
  },
  {
    "id": "e647d10f3378c13d192cb89d5218b0c9",
    "title": "寄书",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "寄书向知己，不解作家音。",
      "男儿铁石志，总是报君心。"
    ]
  },
  {
    "id": "e647d10f3378c13d6c1d047339225d8d",
    "title": "黠虏献俘得封，坚志贡市",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "狂胡初款塞，飞诏出云中。",
      "自古绥戎策，应难此日同。"
    ]
  },
  {
    "id": "e647d10f3378c13d6c1d04734458de62",
    "title": "黠虏献俘得封，坚志贡市",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "王者原无外，残黎莫隐忧。",
      "已闻兵马诏，相继下深秋。"
    ]
  },
  {
    "id": "e647d10f3378c13d1a9e65259cc6f4fe",
    "title": "宛在亭怀王中丞其一",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "云护千峰起，烟消百顷开。",
      "夫容映秋水，不减美人才。"
    ]
  },
  {
    "id": "e647d10f3378c13d4858bcbf067ad798",
    "title": "题武夷",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一剑横空星斗寒，甫随平北复征蛮。",
      "他年觅得封侯印，愿学幽人住此山。"
    ]
  },
  {
    "id": "e647d10f3378c13dc0df4db649b4abff",
    "title": "江楼",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "半溪晴日衔疏柳，无数秋山入小楼。",
      "谁伴主人一潇洒，滩头钓石石头鸥。"
    ]
  },
  {
    "id": "e647d10f3378c13d9b607eac103b9195",
    "title": "潞河听笛述闺情",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "茫茫辽海无鳞羽，戍客寒深妾怨深。",
      "何处少年吹铁笛，愿风吹入阿郎心。"
    ]
  },
  {
    "id": "e647d10f3378c13d5e3e2b004c965fda",
    "title": "春日谒圣水庙",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "庙枕清泉不记秋，当年灵气一时收。",
      "谁人更识为霖意，门掩松杉落日愁。"
    ]
  },
  {
    "id": "e647d10f3378c13db2b79db1b7305556",
    "title": "金岭驿",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "楚雀声中感慨深，邮亭午梦苦相侵。",
      "院幽昼永无人到，啼罢槐阴过柳阴。"
    ]
  },
  {
    "id": "e647d10f3378c13d5186b3af2fc71a69",
    "title": "铁马",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一簇敲风百炼成，中宵惊起玉关情。",
      "总然用尽檐前力，应是无心为利名。"
    ]
  },
  {
    "id": "e647d10f3378c13d9bde68b6c93ec258",
    "title": "天台道中柬林尹",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "乱后遗黎始卜家，春深相与事桑麻。",
      "绿云万顷无闲地，浪说河阳一县花。"
    ]
  },
  {
    "id": "e647d10f3378c13dc7a5098bb303570d",
    "title": "同行即事",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "客程车马集多贤，随处寻幽意欲仙。",
      "分石坐谈萝月里，却忘身世是惊弦。"
    ]
  },
  {
    "id": "e647d10f3378c13d7f8172c9956022d8",
    "title": "晓征",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "霜溪曲曲转旌旗，几许沙鸥睡未知。",
      "笳鼓声高寒吹起，深山惊杀老阇黎。"
    ]
  },
  {
    "id": "e647d10f3378c13dbc1578bf6cfddf61",
    "title": "过清风岭节妇祠",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "清风名岭复名寺，往事依然动客悲。",
      "岭下年年驰驷马，何如节妇荐江蓠？"
    ]
  },
  {
    "id": "e647d10f3378c13ddc0995d374439030",
    "title": "辛未送谭司马、甲戌送刘司空、戊寅送杨司寇，俱至牛山有感",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "春拥油幢出远山，十年三到白河湾。",
      "生平自分无骸骨，却是人间有玉关！"
    ]
  },
  {
    "id": "e647d10f3378c13d4c207fb0c25b937e",
    "title": "石塘岭鹦鹉岩其一",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "翠羽丹崖敞碧天，飞来风雨不知年。",
      "肯饶寸舌呼余粒，惟有精神倚暮烟。"
    ]
  },
  {
    "id": "e647d10f3378c13d233528d47e7feaec",
    "title": "再游无终洞",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "无终有国已难寻，洞口谁为梁甫吟？",
      "一片白云飞不去，徘徊似识主人心。"
    ]
  },
  {
    "id": "e647d10f3378c13d69691ee7bca312a0",
    "title": "赠无终洞道士",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "七日山中已烂柯，岂期再为道人过？",
      "年来鹤驭经多少，纵有无终奈尔何！"
    ]
  },
  {
    "id": "e647d10f3378c13d6d699a0568795c9b",
    "title": "宛在亭怀王中丞其二",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "莫唱骊歌傍碧浔，肴言何处忆知音？",
      "那能载去颠毛否，莫古湖光识苦心。"
    ]
  },
  {
    "id": "e647d10f3378c13d33887fe622b16cc2",
    "title": "见柳絮牡丹有感",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一团晴雪乱阶除，雨后名花入眼疏。",
      "春来春去天下似，不知何处是春居？"
    ]
  },
  {
    "id": "e647d10f3378c13d5a69736867889113",
    "title": "马头山别陈狼牙",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "万石嵯峨秋色深，居然天险待登临。",
      "防胡莫问当年事，惜别堪怜此日心。"
    ]
  },
  {
    "id": "e647d10f3378c13d5a697368c2e434ea",
    "title": "马头山别陈狼牙",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "满前貔虎换龙蛇，上谷文星傍建牙。",
      "一出罗浮多少日，早将名姓播中华。"
    ]
  },
  {
    "id": "e647d10f3378c13d40296b8af9e7e183",
    "title": "春事",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "嫩绿园林雨霁时，纷纷红紫斗春姿。",
      "娇花总有东君护，若到开残亦下枝。"
    ]
  },
  {
    "id": "e647d10f3378c13dccd05843b4b305f9",
    "title": "送欧廷评仑山迁南工部",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "留京王气自天开，三署初逢载笔来。",
      "早慕玄熊平水土，至尊一日借君才。"
    ]
  },
  {
    "id": "e647d10f3378c13dccd058438f2f47ae",
    "title": "送欧廷评仑山迁南工部",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "朝辞北寺五云傍，暮指中流万鹢翔。",
      "若过江都应系缆，手栽桃李已成行。"
    ]
  },
  {
    "id": "e647d10f3378c13dccd058436c7414fb",
    "title": "送欧廷评仑山迁南工部",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "家传六一有遗风，昭代为郎意独雄。",
      "候雁北来新调好，文星南度大江空。"
    ]
  },
  {
    "id": "e647d10f3378c13dccd05843517ba51f",
    "title": "送欧廷评仑山迁南工部",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "罗浮苍茜傍君偏，忆共观涛十四年。",
      "莫问盍簪知有日，主恩重奏柏粱篇。"
    ]
  },
  {
    "id": "e647d10f3378c13d76072800fb36a6d6",
    "title": "赴粤途中述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "四十年来汗血间，征鞍重度穆陵关。",
      "如今南北多良将，何日天王为赐环？"
    ]
  },
  {
    "id": "e647d10f3378c13d760728004baee108",
    "title": "赴粤途中述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "再渡长江旅梦牵，歌声子夜逐秋舷。",
      "人间苦海波犹沸，天上春风只自偏。"
    ]
  },
  {
    "id": "e647d10f3378c13d7607280000baf671",
    "title": "赴粤途中述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "倏报南天未息氛，楼船飞鹚渡江濆。",
      "帆头应挂故乡月，陇外不知何处云。"
    ]
  },
  {
    "id": "e647d10f3378c13df332a41c95971559",
    "title": "度梅岭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "溪流百折绕青山，短发秋风夕照间。",
      "身入玉门犹是梦，复从天末出梅关。"
    ]
  },
  {
    "id": "e647d10f3378c13df332a41c4e11ddaf",
    "title": "度梅岭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "北去南来已白头，逢人莫话旧时愁。",
      "空余庾岭关前月，犹照渔阳塞外秋。"
    ]
  },
  {
    "id": "e647d10f3378c13df332a41c929cc5d9",
    "title": "度梅岭",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "仰看夹壁起层云，一线青天五岭分。",
      "共讶皇恩遍海峤，岭头十月气氤氲。"
    ]
  },
  {
    "id": "e647d10f3378c13d6a7690f1df0be754",
    "title": "挽大司马中丞吴郡王公二十二韵",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "何意中兴日，天摧柱石臣。",
      "精灵悬海岳，部曲哭荆榛。",
      "才大逢时屈，功高获谤频。",
      "那堪玄兔塞，忽度白鸡辰。",
      "战伐谁能计，艰危独致身。",
      "冰霜劳节制，南北识经纶。",
      "疏草神应护，词华众所珍。",
      "汉庭期听履，周道忆埋轮。",
      "宠辱孤忠在，威棱百代伸。",
      "雷霆余往岁，雨露转成春。",
      "力挟圣图远，名依帝泽新。",
      "紫泥多慰藉，黄壤讵沉沦。",
      "堕泪随编简，衔恩起缙绅。",
      "伊周思继躅，方召愿为邻。",
      "旧事纷凄怆，浮生极苦辛。",
      "承家还鸑鷟，开阁且麒麟。",
      "孝理封章上，仪刑率土滨。",
      "予惭五兵后，幸窃一廛亲。",
      "井邑看犹颂，韬钤信绝伦。",
      "是非今已定，社稷恨堪陈。",
      "客下苏台鹤，歌传蒿里人。",
      "佳城不可即，愁思附青蘋。"
    ]
  },
  {
    "id": "e647d10f3378c13d0c444f95fa3cc6d1",
    "title": "申太夫人八秩",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一阳回泌泽，云物卜先春。",
      "圣善钟中阃，贤才启后人。",
      "授经逾五桂，列彩重三辰。",
      "养至金章贵，恩逢石茆新。",
      "家声振冰雪，世德著丝纶。",
      "但识旗常显，还看机杼陈。",
      "河源分浩荡，岳色起嶙峋。",
      "彤管称尧舜，瑶枢映楚秦。",
      "轻轺陟屺日，寸草倚闾身。",
      "忠孝谁能擅，千秋独颂申。"
    ]
  },
  {
    "id": "e647d10f3378c13debffee2500b7c605",
    "title": "读史",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "女娲矜巧智，炼石补天漏。秦王恃威力，举鞭石可走。",
      "愚夫秉至性，金石良非偶。豫生报国士，三伏漆身黝。",
      "嗟哉樊将军，赠轲以其首。浣沙有贞女，轻生如敝帚。",
      "智可下三军，威劫六国后。莫转愚夫心，乃失函关守。",
      "圣人贵至诚，立法尚平厚。尧舜恭己任其贤，四海嗥嗥智巧闲。",
      "回首唐虞青简在，愚夫爱生甘倒悬。"
    ]
  },
  {
    "id": "e647d10f3378c13d58e57c52b80ef00a",
    "title": "慨古",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "乾坤何龊龊，四序代衰雄。",
      "古道尽河水，枯木多悲风。",
      "世事缅如此，人欲焉可穷？"
    ]
  },
  {
    "id": "e647d10f3378c13ded4ca2445936c588",
    "title": "元宵王万户席上",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "暮霭初收火树悬，银河万丈遥相连。繁星丽千门，明月当华筵。",
      "高堂簇绮罗，宝炬开金莲。鳌山掩映城不夜，昆仑顶上人如仙。",
      "忽忆穷谷之元元，不知今夕何为然？愿得君恩如灯月，一时照耀来九天。",
      "关塞无尘烽火息，太平有象凤毛骞。且与将军拌一醉，高歌潦倒春风前。"
    ]
  },
  {
    "id": "e647d10f3378c13d88ba14d57ebaae10",
    "title": "拟黄台瓜作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "四瓜犹畏摘，两瓜更何如！",
      "一摘瓜分半，再摘蔓且除。",
      "家家有南亩，毋使妇人锄。"
    ]
  },
  {
    "id": "e647d10f3378c13d3ac57be72a4e2ad2",
    "title": "述竹间妇",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "绿竹映芳渚，竹里谁家女？手攀竹上枝，咄咄时自语。",
      "高楼临通津，朝暮阅行人。芳颜易老妾未售，不是知心肯托身？"
    ]
  },
  {
    "id": "e647d10f3378c13def63b435887b8b43",
    "title": "凯歌",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "万人一心兮太山可撼，惟忠与义兮气冲斗牛。主将亲我兮胜如父母，干犯军法兮身不自由。",
      "号令明兮赏罚信，赴水火兮敢迟留？上报天子兮下救黔首，杀尽倭奴兮觅个封侯。"
    ]
  },
  {
    "id": "e647d10f3378c13dde832e6a62e6c797",
    "title": "振衣台",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "蓬莱有佳人，佩剑游南纪。",
      "指顾山海间，徜徉群动里。",
      "薄行幽径纡，乱石谁人驱？",
      "中有千丈表，乘之临玉虚。",
      "拂袖惊长风，浩歌空九衢。",
      "飘摇揖王母，如闻琼佩琚。",
      "幽人保元命，义士轻其躯。",
      "雉飞不逾阜，鹏抟九万余。",
      "巨翰如可挟，从此谢尘区。"
    ]
  },
  {
    "id": "e647d10f3378c13d54991214841de9bc",
    "title": "入关述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "少年好纸笔，长事行间役。落落惭父书，为国空驰驱。",
      "三吴早分阃，一麾岂惮远。两越五六秋，水犀雄貔貅。",
      "南征复七载，鲸波息闽海。百粤虑转深，谁怜和氏心？",
      "千金几垂罄，松菊荒三径。紫泥俨回鸾，万里重入关。",
      "稽颡玉墀侧，回头惊泽国。已分老楼船，羯来忽朝天！",
      "古来忠与义，自可居蛮狄。何当圣主恩，付以羽林军。",
      "有怀未及吐，出振渔阳旅。讵意流涕余，翻向长沙居！",
      "嗟哉渔阳镇，边愁不可问。凄其塞上行，何处古长城？",
      "偶逢路旁女，泣下前致语：“阿郎戍边陲，何来轻薄儿？",
      "莫展合欢席，置妾章台陌。郎忧未能纾，妾忧殊难祛。",
      "踟蹰日挥泪，王孙数停骑。呼酒意翩翩，谁不窥婵娟？",
      "但谓青楼下，安有罗敷者！力竭计方穷，匕首飞白虹。",
      "将以谢天纪，未忍先郎死。赤胆犹斗悬，寸心亦金坚。",
      "相期在白首，郎能知妾否？行行蓟门东，云沙迷晴空。",
      "寒衣欲前挈，北向更呜咽。不怨夫婿未封侯，愿持妇德如金瓯”。",
      "听罢拂须三太息，谁信红颜气英特！"
    ]
  },
  {
    "id": "e647d10f3378c13dea9ed7084babe822",
    "title": "蓟门述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "忆从结发时，远戍渔阳陬。",
      "官卑分易尽，常得櫜鞬游。",
      "倏奉天王命，分符东海头。",
      "怒发凌齐飙，壮图指吴钩。",
      "弹冠桑梓间，父老慰且酬。",
      "再拜谢父老，黾勉展所猷。",
      "薄言省繁役，妄意振颓流。",
      "遂得循例迁，幸免覆餗羞。",
      "乙卯入吴会，倭奴正虔刘。",
      "帆樯日无辉，烽燹天为愁。",
      "征兵出万里，吴儿何能谋？",
      "但称练土著，伊谁为之筹？",
      "予承两将后，覆辙不敢由。",
      "檄募婺越士，交知苦相留。",
      "当日主此盟，惟有谭郡侯。",
      "转瞬蔚如云，士气横南州。",
      "才罢远方戍，始减征徙忧。",
      "三年戢吴越，乃及闽楚畴。",
      "六年事闽楚，五岭兴戈矛。",
      "一时氛祲中，跃马更操舟。",
      "狐鼠无遗踪，鲸鲵能复裒？",
      "余黎既复业，残邑亦遂收。",
      "海波息奔腾，山鬼绝啁啾。",
      "驱驰片心存，至死那敢休！",
      "方为永安计，海滨肆探求。",
      "遴卒与澄籍，旦夕虑已周。"
    ]
  },
  {
    "id": "e647d10f3378c13dea9ed708d8aaca1f",
    "title": "蓟门述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "无何奉明诏，油幢移北壤。",
      "假之旷代私，谬叨诸帅长。",
      "庙议阅秋冬，未能定衔鞅。",
      "枳橘诚足疑，参辰竟殊象。",
      "边行历艰虞，拊膺频恻怆。",
      "封章几万言，激烈一朝上。",
      "圣明不予罪，天恩益骀荡。",
      "开府蓟门东，复俾孤臣往。",
      "至尊忧时殷，卿辅惜才广。",
      "护持过婴儿，信任鲜猜党。",
      "感深继以泣，何从展榛莽？",
      "杪春复行边，严风尚萧爽。",
      "柳条青未回，烧痕黑犹敞。",
      "拟筑敌虏台，三千列嵣㟐。",
      "庶几沙漠踪，一顾在指掌。",
      "天险真足乘，天威益堪仰。",
      "巨工眇程期，虑材更镌磉。",
      "石涧深莫穷，遥岑几万丈。",
      "联臂攀复登，丁丁振余响。",
      "于役固焦劳，输诚靡抢攘。"
    ]
  },
  {
    "id": "e647d10f3378c13dea9ed7081750eb58",
    "title": "蓟门述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "道逢老边卒，白发两垂颐。",
      "不避五兵锋，向予重致词。",
      "片言欲出口，双泪惨涟洏。",
      "次第吐边情，一一三嗟咨。",
      "赢卒当雄关，茕茕命如丝。",
      "饷饩虽有常，粗粝不可炊。",
      "仓庾隔数舍，两斛月所糜。",
      "强者力负归，弱者易铢锱。",
      "市贾谁欲售，竟为廪人资。",
      "旧积与新征，交并眩所司。",
      "陈陈恨相因，循弊无已时。",
      "属夷时近关，仓皇势莫支。",
      "外以助虏奸，内以邀重贻。",
      "拂意戕逻卒，王制辄见縻。",
      "将吏畏简书，徒增抚赉资。",
      "即殚战士膏，莫逆猾虏姿。",
      "爰立樵采法，以饰赋敛基。",
      "公私倘各遂，樵采亦其宜。",
      "乃今则不然，岁岁徒伤悲。",
      "枵腹出关去，目昏神尤萎。",
      "或返或见俘，吉凶难预期。",
      "哭声应斧声，山风转凄其。",
      "束薪未满额，公庭惧鞭笞。",
      "侯门妻与母，对语情弗持。",
      "尚谓官家饷，足疗数口饥。",
      "妇人处闺阁，时艰奚能知？",
      "寥寥升斗间，凋耗讵有差？",
      "既均偿马金，充薪亦在兹。",
      "沟壑立可待，十户九仳离。"
    ]
  },
  {
    "id": "e647d10f3378c13dea9ed708d92d1a90",
    "title": "蓟门述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "昼夜分乘城，一卒守数陴。",
      "落落似晨星，迹远宁附丽？",
      "弧戟藓半侵，刁斗音空齐。",
      "修筑十载余，但见来胡儿。",
      "治险既艰难，恃险亦倾危。",
      "莫谓两无益，谁从求端倪？",
      "兼之制外役，使者纷路歧。",
      "严工即复停，且逐使者驰。",
      "终岁苦莫陈，无能扬双眉。",
      "士困每不堪，边臣尤失意。",
      "俸给未或敷，曷由章厥志？",
      "俯仰苟混淆，曷由措厥事？",
      "廉毅天降衷，岂无平旦气？",
      "浊水视清尘，飞沉两暌异。",
      "嗟嗟佐吏威，扬鞭动恣肆。",
      "道左贵鸱蹲，庭前爱狐媚。",
      "由是裨校流，上及参游辈。",
      "奔走车尘前，屈体若僮隶。",
      "恃操荣辱柄，睚眦立倾置。",
      "忽薰倏为莸，当路安得识？",
      "伤哉七曜明，难悉覆盆翳。",
      "主吏尚不免，讵暇问入卫？",
      "将欲列守陴，边工胡敢废？",
      "将欲练备虏，边工胡能暨？",
      "将欲罢边工，战守势轩轾。"
    ]
  },
  {
    "id": "e647d10f3378c13dea9ed708cd20a251",
    "title": "蓟门述",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "嗟乎，塞垣将校殊堪伤，闻之凄楚彻肝肠。于今满眼遍痍疮，谁为穷边独沾裳？",
      "莫讶反复还摧藏，移桡吕梁驰太行。古来人情元靡常，何况琼簪铁裲裆！",
      "吾曹致身期飞扬，不必尤人当自臧。上勤国豢十代强，偶荷戈矛临边疆。",
      "既无能赋退虏章，复无计缚左贤王。徒与斯世相低昂，韬钤未闲谋稻粱。",
      "边事日隳习日荒，西北之陲嗟金汤。君看圣代边策长，六十万人俱戎装。",
      "不将筋力答吾皇，方寸何安颜何光！蓟门老卒言非狂，令予挥涕立斜阳。",
      "浮生俄顷休回翔，努力人纪与天纲。为子死孝行聿彰，为臣死忠国之良。",
      "勿以余词空慨慷，千秋姓字期垂芳。"
    ]
  },
  {
    "id": "e647d10f3378c13da0b199777d92431b",
    "title": "明妃曲",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "五兵不治隳军容，却将艳色下深宫。君王计在弭强胡，非干错画丹青图。",
      "胡儿得意跨马去，烽火依然暗边树。单于无端强调笑，汉家天子恩未报。",
      "从来胡语不相通，愁心都付琵琶中。乳酪香，入口断妾肠。",
      "羌管音，入耳伤妾心。黄金竟莫赎，徒向南天哭。雁来几度无信还，龙荒秋雨增辛酸。",
      "汉使归来那肯说，纤手冰弦恨空结。至今芳草悲春风，孤冢青青不改色。"
    ]
  },
  {
    "id": "e647d10f3378c13d5e11779e7673aae0",
    "title": "郑山人自闽赴友难归，诗以赠之",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "海上昔传有侠士，二十年来竟谁是？",
      "鹖冠赴难风尘里，九塞三山八千里。",
      "伤心泪洒将军坟，滦水无声低暮云。",
      "呜呼夜台闻不闻，先生义气高人群！",
      "南归笑掷囊中字，不向人间道其事。"
    ]
  },
  {
    "id": "e647d10f3378c13dff6e7444cd60572c",
    "title": "读孤愤集",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "独夜秉青藜，往迹何历历。有恨拂龙泉，生不与时适。",
      "古来兴废事，掩卷三太息。呜呼少保冤，九州目所击。",
      "书空徒咨嗟，谁为吁天策？不知后世人，视今何如昔。",
      "义士莫向江南行，尸祝家家正寒食。"
    ]
  },
  {
    "id": "e647d10f3378c13dc426763f35d37582",
    "title": "送叶山人归恒安其一",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "仗剑来辽西，徘徊望恒安。",
      "古塞下秋色，清霜侵鹖冠。",
      "长揖谢比邻，几屦向岩岵。",
      "时从倦鸟栖，亦与浮云伍。",
      "俗情既难协，衡宁堪留连。",
      "中心识者稀，恍惚羲皇前。",
      "惜此辕下驹，徒羡青冥翼。",
      "汗血岂足怜，皮骨易抛掷。",
      "论交繄早岁，自首乃所期。",
      "歧路一何广，雅志遂参差。",
      "剑合古有言，分金亦吾党。",
      "握手且踟蹰，迢迢叹孤往。",
      "任侠应多愧，还丹好自求。",
      "不知他日泪，谁为故人流？"
    ]
  },
  {
    "id": "e647d10f3378c13df6366982330c9ef1",
    "title": "送文学郭建初归闽",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "夕阳惨澹众芳歇，木叶脱尽群山高。",
      "一尊万里坐超忽，浮生如此亦已劳。",
      "君来暑深去秋杪，意气自谓凌风涛。",
      "醉挥彩笔时侧目，况复过从鞬与櫜。",
      "青袍凋敝犹未售，古今扼腕多英髦。",
      "幕中校艺万夫敌，衔杯出塞谁称豪！",
      "问天天欲何为者，高阳大名遽相假！",
      "逸态常留山简前，壮心不在少卿下。",
      "朔风归渡延平津，何日风尘手重把？",
      "君王更起黄金台，会见东南至天马。"
    ]
  },
  {
    "id": "e647d10f3378c13db1c90d14f1591441",
    "title": "春郊行",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "十日一出郊容改，东风夜发山花红。",
      "纷纷桃李何为者，不可思忆天之工。",
      "轮转荣枯何日了，年年青入长城草。",
      "嗟嗟人生物不如，一度经年一度老。",
      "朔方健儿期报恩，憔颜短发披荆榛。",
      "成蹊桃李自何处，那知芳草忆王孙。"
    ]
  },
  {
    "id": "e647d10f3378c13dbf0a5f8b60b3c9af",
    "title": "甬东吕山人自蓟复游晋，因览天海，骊歌有赠",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "道辟在重华，道隐在素王。",
      "其流蔚无尽，散之丘壑旁。",
      "抗志倘弗徇，草木增芬芳！",
      "卓哉吕家二，又称四明狂。",
      "一与五岳盟，托瞩殊未央。",
      "论交齐显遁，和歌叶宫商。",
      "少微丽中天，海宇挹精芒。",
      "长啸断虹霓，坐客慨且慷。",
      "逸驾不可攀，白云载翱翔。",
      "孤竹留丛祠，千里携椒浆。",
      "清风飒然来，参差开君裳。",
      "三叹怀伊人，圣贤亦摧藏。",
      "枯卉带寒澌，古碛啼蛩螀。",
      "事去能复征，山川郁相望。",
      "余愧老抱关，投袂暂徜徉。",
      "蚤岁阻越徼，暮龄逢燕疆。",
      "遂此平生欢，十日为持觞。",
      "但识径寸丹，无嗟颠毛苍！",
      "愿言往从之，王命或靡遑。",
      "铅椠大有权，戈戟分余光。",
      "行游固莫偕，欢燕诚难忘！",
      "出门歧路多，雨雪纷河梁。",
      "还问御者期，离合岂必常？",
      "所至猿鹤迎，何异归旧乡？",
      "婚嫁谅已毕，松菊任其荒。",
      "顾谓向子平，遐举非柴桑。",
      "为君赋骊驹，君马玄以黄。"
    ]
  },
  {
    "id": "e647d10f3378c13d1ad5b415f9a38000",
    "title": "东海奇松歌",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "蓬莱畔，奇尔松，苍鳞黛鬣身虬龙。风雨时时吟不歇，炎天凄切寒无冬。",
      "问之何代谁植此，精神命脉羌如彼。初不避山林，原不竟朝市。",
      "久随冷淡缘，静任盈虚理。寿已千龄外，恍然一瞬里。",
      "松有闻，尘嚣两耳具纷纭。松有见，转眼荣瘁亦堪叹。",
      "松若有心情，能忘利与名。人非松，松非人，古来那具千年身？",
      "龙争与虎斗，转盼即成陈。松兮人兮奈尔何，摇笔且放奇松歌。"
    ]
  },
  {
    "id": "e647d10f3378c13d9fe9755792e91c8d",
    "title": "传烽歌",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "一炮一旗山海路，一炮二旗石门冲。",
      "一炮三旗台头警，一炮四旗燕河攻。",
      "二炮一旗太平路，二炮二旗是喜峰。",
      "二炮三旗松棚路，二炮四旗马兰中。",
      "三炮一旗墙子岭，三炮二旗曹家烽。",
      "三炮三旗古北口，三炮四旗石塘冲。",
      "千贼以上是大举，百里以外即传烽。",
      "贼近墙加黑号带，夜晚添个大灯笼。",
      "若是夜间旗不见，火池照数代旗红。",
      "贼若溃墙进口里，仍依百里号相同。",
      "九百以下是零贼，止传本协各成功。",
      "单用炮声分四路，不用旗火混匆匆。",
      "山海大墙皆一炮，石门喜曹二炮从。",
      "台头松古三炮定，四炮燕马石塘烽。",
      "零贼东西一时犯，两头炮到一墩重。",
      "该墩停炮分头说，东接西来西接东。",
      "但凡接炮听上首，炮后梆响接如风。",
      "炮数梆声听的确，日旗夜火辨分明。"
    ]
  },
  {
    "id": "e647d10f3378c13df578f617a670e807",
    "title": "自取池",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "挠之亦浊，澄之亦清。",
      "名曰自取，濯足濯缨。"
    ]
  },
  {
    "id": "e647d10f3378c13da89544b6b53fca0b",
    "title": "送别",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "帘外漏传疏雨，篱边风递幽香。",
      "明日使君归去，一方月照空梁。"
    ]
  },
  {
    "id": "e647d10f3378c13dfd402edeee06fc9d",
    "title": "马上作",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "南北驱驰报主情，江花边月笑平生。",
      "一年三百六十日，多是横戈马上行。"
    ],
    "translation": "驰聘疆场、转战南北是为了报答皇上对我的信任，南北江畔和北方边关的花草都笑我一生忙忙碌碌。一年三百六十日，我都是带着兵器骑着战马在疆场上度过的。",
    "intro": "戚武毅是明朝的名将，这首七言绝句应作于戚继光北部防备蒙古期间。这首诗真实地反映了作者转战南北，紧张激烈的戎马生涯，保卫国家的英姿和雄风。\n这首诗真实地反映了诗人转战由北、紧张激烈的戎马生涯。诗人并非不喜欢安定的生活，只是心怀天下，为了国家的安宁，不惜万里奔波。全诗表现出一种崇高的襟怀。第二句的「横」字更是意极豪放，写尽了抗倭名将的朵迈气概。为了抗倭事业，一生中到过山清水秀的南方，也去过波涛汹涌的山东海防，行色匆匆间，总无暇顾及周围美好的景色。江畔姹紫嫣红的鲜花和边防皎洁明朗的月亮恐怕要笑我不懦得欣赏了吧。后两句是对前两句诗更具体的说明，一个保家卫国的英雄形象便跃然纸上，他是与战马横戈紧紧联在一起，不能须臾分离的。这首诗平易自然，琅琅上口。诗人热爱大好河山、忠于君王、热爱祖国的高尚品质让人由衷地产生钦佩之情。",
    "annotation": [
      "南北驱驰：戚继光曾在东南沿海一带抗击倭宼的侵扰，又曾镇守北方边关。",
      "主：指明朝皇帝。",
      "边月：边塞的月亮。这里的边塞指山东沿海登州卫等地。",
      "横戈：手里握着兵器。"
    ]
  },
  {
    "id": "e647d10f3378c13d2ea1ba54e37177fb",
    "title": "过文登营",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "冉冉双幡度海涯，晓烟低护野人家。",
      "谁将春色来残堞，独有天风送短笳。",
      "水落尚存秦代石，潮来不见汉时楂。",
      "遥知百国微茫外，未敢忘危负岁华。"
    ],
    "intro": "这首诗是作者在山东沿海负责防御海上倭寇的时候所写。当时作者管理登州、文登、即墨三营二十五卫所。诗中可以看出这位抗倭英雄的儒将风度，他在欣赏风景之际，仍不忘记对敌人的高度警惕。\n这首诗是作者在山东沿海负责防御海上倭寇的时候所写。当时作者管理登州、文登、即墨三营二十五卫所。诗中可以看出这位抗倭英雄的儒将风度，他在欣赏风景之际，仍不忘记对敌人的高度警惕。\n当年戚继光经常从这里登战舰出发，去文登、即墨视察部队，在路过文登营的时候，这位将军居安思危，写下了脍炙人口的诗篇《过文登营》。从这首诗中，我们不难看出作者的抱负及远见卓识。作为一代名将，时值明王朝国力衰弱，东边有倭寇侵扰，北边有女真虎视，作者以戍边将士的情怀感受这一切是自然的。戚继光历经嘉靖、隆庆、万历三朝，史称“三朝虎臣”，征战四十二年。他的声望誉满华夏，威震域外。",
    "annotation": [
      "冉冉句：",
      "冉冉：渐渐行进貌。",
      "双幡：幡本义旗帜，这里双幡指挂着两片风帆的船只。",
      "野人：老百姓、乡下人。",
      "堞：城上女墙，《辞源》里解说为，城墙上面呈凹凸形的小墙；《释名释宫室》：“城上垣，曰睥睨，……亦曰女墙，言其卑小比之于城。”",
      "短笳：一种军中乐器。",
      "秦代石：《史记·秦始皇本纪》：“立石东海上朐界中，以为秦东门。”",
      "楂：同“槎”，水中浮木。",
      "汉时楂：这里指汉朝张骞乘槎的故事。传说天河与海相通，有个住在海边的人，每年八月都见有浮槎来去不失期，便带了粮食乘槎而去，据说此人就是张骞（见《博物志》和《荆楚岁时记》。",
      "百国：古有百济国在辽东之东，今朝鲜地，这里指日本。"
    ]
  },
  {
    "id": "e647d10f3378c13df4603d88ab3e7235",
    "title": "望阙台",
    "authorName": "戚继光",
    "authorId": "e647d10f3378c13d109d2dd3894b77f8",
    "dynasty": "明",
    "content": [
      "十载驱驰海色寒，孤臣于此望宸銮。",
      "繁霜尽是心头血，洒向千峰秋叶丹。"
    ]
  },
  {
    "id": "e647d10f337eb827198abedc588eeff7",
    "title": "辞黄山",
    "authorName": "黄道周",
    "authorId": "e647d10f337eb827228499b5e4873aa9",
    "dynasty": "明",
    "content": [
      "亦是吾家峰，神物不可谱。",
      "顶髻在心眸，一一屈指数。"
    ]
  },
  {
    "id": "e647d10f339e6a3e38d81b160facedff",
    "title": "答李惟寅病中见寄",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "岂是趋朝懒，风尘损壮颜。",
      "闭门芳草合，高枕白云闲。",
      "柳色溪南棹，莺声郭外山。",
      "遥怜作赋客，魂梦屡跻扳。"
    ]
  },
  {
    "id": "e647d10f339e6a3e40f0d757388848b6",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "梵刹金银布，花香绕碧栏。",
      "断崖交桧柏，飞瀑洒琅玕。",
      "霞起天台暮，云生岳麓寒。",
      "钟声似迎客，时出远林端。"
    ]
  },
  {
    "id": "e647d10f339e6a3e40f0d757a924a07e",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "梵阁千寻起，雕坛一径斜。",
      "僧归迷翠巘，客至扫青霞。",
      "竹里分香积，松间转法华。",
      "遥看层砌上，缥缈堕天花。"
    ]
  },
  {
    "id": "e647d10f339e6a3e40f0d757c18b28c8",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飞流望不极，缥缈挂长川。",
      "天际银河落，峰头玉井莲。",
      "波光迥太液，云气引甘泉。",
      "更上遗宫顶，千林起夕烟。"
    ]
  },
  {
    "id": "e647d10f339e6a3e40f0d757c0658268",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宣皇游幸日，千骑转晴沙。",
      "殿绕骊山树，窗开绣岭花。",
      "星辰留御辇，云雾锁仙槎。",
      "北望龙蟠气，飘飘想翠华。"
    ]
  },
  {
    "id": "e647d10f339e6a3e40f0d7577dc717be",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "槛立孤峰上，窗开万岭西。",
      "霞光流紫极，日影抱丹梯。",
      "绮树三春长，金芝五色齐。",
      "蓬莱宫殿里，笙鹤旧曾携。"
    ]
  },
  {
    "id": "e647d10f339e6a3e40f0d7576e400452",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万山苍翠合，流水晚潇潇。",
      "雾里瑶台出，云中绛节朝。",
      "桃花开绝涧，松影落层霄。",
      "时听群仙度，天风引玉箫。"
    ]
  },
  {
    "id": "e647d10f339e6a3e40f0d757ddc85661",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "殿隐芙蓉外，亭开薜荔中。",
      "山光寒带雨，湖色净连空。",
      "作赋携词客，行歌伴钓翁。",
      "夕阳沙浦远，北雁起秋风。"
    ]
  },
  {
    "id": "e647d10f339e6a3e40f0d757630b44c3",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "说法闻初地，题名到上方。",
      "砌幽松子落，林远叶声长。",
      "夜雪飘山磬，秋云洒石床。",
      "坐来千嶂里，岚翠满衣裳。"
    ]
  },
  {
    "id": "e647d10f339e6a3e40f0d75763ecce6a",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "地入空王宇，山藏释子筵。",
      "白云流五岳，青壁俯诸天。",
      "象外烟花丽，空中色界悬。",
      "为将忘世念，一诵法华篇。"
    ]
  },
  {
    "id": "e647d10f339e6a3e40f0d75745c8283d",
    "title": "西山十咏同陈沈二太史黎秘书杨祠部丘计部李环卫朱光禄安茂才童康邓朱四山人作晚至碧云寺",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "晨风遥策杖，夕露几沾衣。",
      "礼佛青山塔，逢僧白石扉。",
      "悬萝山鸟集，亚竹水萤飞。",
      "为爱西窗宿，泉声出翠微。"
    ]
  },
  {
    "id": "e647d10f339e6a3e56efbc2e62362e63",
    "title": "题朱山人汝修卷",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "石磴烟云起，仙源费独寻。",
      "碧山玄晏宅，沧海尚平心。",
      "岁月留斑管，阳春抱玉琴。",
      "几年嵩洛思，倏尔一开襟。"
    ]
  },
  {
    "id": "e647d10f339e6a3eaf9939faa50ae77d",
    "title": "仲秋同祝鸣皋诸文学再游西山得诗四首天寿山谒诸陵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫殿衣冠肃，玄宫剑玺遥。",
      "天回群后集，地迥百灵朝。",
      "文字垂羲画，声歌咽帝韶。",
      "万年沾洒处，寒雨动青霄。"
    ]
  }
]