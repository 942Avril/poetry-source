[
  {
    "id": "e647d10f4f4f641a4de71414c5bb796a",
    "title": "寿陈静轩七十次世卿韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "甲子如何管得翁，全无白发有青瞳。",
      "赤泥更是游仙枕，兄卧西头弟卧东。"
    ]
  },
  {
    "id": "e647d10f4f4f641a3110b318657039ed",
    "title": "午睡起",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "道人本自畏炎炎，一榻清风卷昼帘。",
      "无奈华胥留不得，起凭香几读《楞严》。"
    ]
  },
  {
    "id": "e647d10f4f4f641a861e4831e8d06bac",
    "title": "乐岁呈杨大尹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "舍北歌童捶破鼓，舍南舂妇著新裙。",
      "田家少遇丰年乐，尽道今年是十分。"
    ]
  },
  {
    "id": "e647d10f4f4f641a861e4831f2ab6a73",
    "title": "乐岁呈杨大尹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "元夕将来拍鼓哗，茅檐灯火醉家家。",
      "长官愿似丁明府，甲首终年不到衙。"
    ]
  },
  {
    "id": "e647d10f4f4f641ae1837c2efad0f0e1",
    "title": "用韵寄钟美宣",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "绿柳黄莺紫水涯，市桥沽酒醉春沙。",
      "江花一与诗人别，如此风光属自家。"
    ]
  },
  {
    "id": "e647d10f4f4f641ada19a7dc6fc50905",
    "title": "昼睡为雀所喧",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "野风吹隙檐翻雀，昼搅床风雀搅眠。",
      "若道神仙无一事，老夫当日未神仙。"
    ]
  },
  {
    "id": "e647d10f4f4f641affc7ed723f7e7b71",
    "title": "失仆",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "粥罢腰镰亦上山，晡时怅望负刍还。",
      "乍疑乍到忘归路，月满东楹未上关。"
    ]
  },
  {
    "id": "e647d10f4f4f641a7b75348b07a44c17",
    "title": "金鳌阁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "横浦秋成百尺桥，金鳌阁上见山遥。",
      "凭高无限归来思，何处飞云不可招。"
    ]
  },
  {
    "id": "e647d10f4f4f641af81be6400cb5f5bb",
    "title": "铁汉楼",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "铁汉元来亦是夸，羁魂入夜绕天涯。",
      "数声羌笛楼前月，落尽寒梅一树花。"
    ]
  },
  {
    "id": "e647d10f4f4f641aafab1c76b3aa7a59",
    "title": "定山许撰一峰墓志东白许墓表久不见示",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "先生老去铭当出，东白人来表可闻。",
      "却爱大流山上月，清光先到一峰坟。"
    ]
  },
  {
    "id": "e647d10f4f4f641aafab1c76402097e8",
    "title": "定山许撰一峰墓志东白许墓表久不见示",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "今古多闻迁史记，一峰何必我同年。",
      "先生存作垂千古，东白曰然我亦然。"
    ]
  },
  {
    "id": "e647d10f4f4f641ad4f6c6f475d30ea1",
    "title": "墨花台东坡遗迹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "汝弼即是张长史，尧夫方爱陈公甫。",
      "何处思君不见君，墨花台上廉纤雨。"
    ]
  },
  {
    "id": "e647d10f4f4f641a2a3a791ab7a324a0",
    "title": "横浦桥",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "乘舆十月犹溱洧，子产未知为政在。",
      "隔河骑马是何人，下马问讯张东海。"
    ]
  },
  {
    "id": "e647d10f4f4f641a05faffbfd2752565",
    "title": "濂溪台",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黄菊花开又一年，南山无分对陶潜。",
      "不知风雨随侬否，恼杀台中一夜眠。"
    ]
  },
  {
    "id": "e647d10f4f4f641a6114500809833a5e",
    "title": "葵庵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "葵花爱日臣爱君，臣与葵花共此真。",
      "试问春来桃李树，纷纷同者是何人。"
    ]
  },
  {
    "id": "e647d10f4f4f641a2ba051f957848488",
    "title": "同马默斋候麦秀夫夜过白沙和韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "东风吹老桂花天，坐久寒生月下毡。",
      "见许夜深移艇过，笛声何处二更前。"
    ]
  },
  {
    "id": "e647d10f4f4f641adca906f0739dff4d",
    "title": "春中",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "时光堪喜亦堪悲，岁岁春随斗炳移。",
      "送老一条邛竹杖，夜挑明月上台矶。"
    ]
  },
  {
    "id": "e647d10f4f4f641adca906f070be3ce0",
    "title": "春中",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "北风吹我早裘轻，不借肩舆一日晴。",
      "九十日春都不见，跏趺榻上看云生。"
    ]
  },
  {
    "id": "e647d10f4f4f641adca906f079966ae4",
    "title": "春中",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "龙溪不赏去年花，今岁春光喜在家。",
      "多谢花神怜旧识，尽情开向白牛车。"
    ]
  },
  {
    "id": "e647d10f4f4f641af216fdc43933737a",
    "title": "待马默斋不至讽以是诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "花前谁共引杯长，风送歌声到赭郎。",
      "莫唱雍门弦上曲，从来此曲断人肠。"
    ]
  },
  {
    "id": "e647d10f4f4f641adc78b8282989284f",
    "title": "梦长髯道士以一囊贮罗浮山携以遗予纪以绝句",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一口囊盛四百峰，翠林香雾春冥蒙。",
      "低头笑问长髯老，何处方壶有路通。"
    ]
  },
  {
    "id": "e647d10f4f4f641adc78b82892b29f55",
    "title": "梦长髯道士以一囊贮罗浮山携以遗予纪以绝句",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "千仞飞云只手拿，采鸾停处是仙家。",
      "青牛骑过铁桥去，踏碎璚瑶一路花。"
    ]
  },
  {
    "id": "e647d10f4f4f641acbffe9ea75693d20",
    "title": "白沙社有怀书张廷实诗后",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "海上竹枝非楚声，壁间科斗是贤名。",
      "粤堂东望不知处，惟见白云天际生。"
    ]
  },
  {
    "id": "e647d10f4f4f641ab93deb985d89e815",
    "title": "醉乡",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "管勾仙家碧酒春，醉乡今日属何人。",
      "天高地迥无人到，试就陶潜一问津。"
    ]
  },
  {
    "id": "e647d10f4f4f641ae5e6bfd01013ed65",
    "title": "睡乡",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "漆园蝴蝶故翩翩，一落人间今几年。",
      "试向髑髅原上望，八荒明月正堪眠。"
    ]
  },
  {
    "id": "e647d10f4f4f641ad9e0875bdc5bbc36",
    "title": "依韵答周太守瑛见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "白马山前雪满扉，隔江云树晚依微。",
      "津头日日行人过，不见长安旧布衣。"
    ]
  },
  {
    "id": "e647d10f4f4f641ad9e0875bfe66364c",
    "title": "依韵答周太守瑛见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "相逢记得入京年，梦破邯郸不受牵。",
      "更说莆阳风景好，木兰溪里木兰船。"
    ]
  },
  {
    "id": "e647d10f4f4f641a4432f12ed34854bd",
    "title": "梅花下感事",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "桃李村村待发蒙，孤芳憔悴不成丛。",
      "天涯一寸肠如结，吹断江城晓角风。"
    ]
  },
  {
    "id": "e647d10f4f4f641a0120bc2c173059ac",
    "title": "梦先兄持绝句见示及觉忘其前联以意足之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "松林土屋闭斜曛，人世悲欢那得闻。",
      "闲处酿成玄碧酒，秋来携过武夷君。"
    ]
  },
  {
    "id": "e647d10f4f4f641ad93924b828ea824b",
    "title": "京师初归答容琴月",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "旧游风月未应忘，到手新诗喜欲狂。",
      "记得长安秋雨夜，三人灯下说西良。"
    ]
  },
  {
    "id": "e647d10f4f4f641a82965c6228b75606",
    "title": "月夜与何子有饮梅村社赠之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "溪北溪南踏月游，梅花村落似罗浮。",
      "东风夜卷残潮去，留得何郎半日舟。"
    ]
  },
  {
    "id": "e647d10f4f4f641a82965c62e6059035",
    "title": "月夜与何子有饮梅村社赠之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "人日今年又共君，他人交态白头新。",
      "开怀一夜梅村酒，时复停杯问故人。"
    ]
  },
  {
    "id": "e647d10f4f4f641a4ccf33c584e8888e",
    "title": "三洲岩闻虎",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "草动云飞十里风，三洲岩下吼声雄。",
      "先生自对山灵笑，不道前身是远公。"
    ]
  },
  {
    "id": "e647d10f4f4f641aeb7557bd47166584",
    "title": "经新会坡亭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "水绕寒柯雾半笼，游丝轻曳钓船风。",
      "三洲览遍题名处，闲向坡亭说长公。"
    ]
  },
  {
    "id": "e647d10f4f4f641a8bee828a40ce2c2e",
    "title": "枳壳",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "䔒蕾枝头春意长，卧看蜂蝶往来忙。",
      "不知今日闻多少，熏得先生枕席香。"
    ]
  },
  {
    "id": "e647d10f4f4f641a854422e5a6f6d5a3",
    "title": "题携琴访友图",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "松崖日暮水声深，何处携来绿绮琴。",
      "涧石隔林人不见，只疑魍魉是知音。"
    ]
  },
  {
    "id": "e647d10f4f4f641a66485630dc568956",
    "title": "答徐侍御索草书",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "寒窗弄笔敢辞难，也得先生一破颜。",
      "不要钟王居我右，只传风雅到人间。"
    ]
  },
  {
    "id": "e647d10f4f4f641aa06a0b61a6ddf7be",
    "title": "代简旧友克明梁先生",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "琼山绿水旧游行，沧海归来语后生。",
      "几醉几醒醒后醉，世间何事合留情。"
    ]
  },
  {
    "id": "e647d10f4f4f641a65b459ee1b8797b5",
    "title": "至日梁听松𥇍白石惠生鱼",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "朝来何处得庖鲜，白日村边响夜舷。",
      "布被蒙头呼不起，真成至日闭关眠。"
    ]
  },
  {
    "id": "e647d10f4f4f641a62a594dc9814f791",
    "title": "周文都伍伯饶马玄真诸友约钓河豚值雨弗果伯饶复遣人来约答之时玄真文都在病",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "七月十日秋正来，渔翁夜上临江台。",
      "斜风细雨不归去，若个玄真安在哉。"
    ]
  },
  {
    "id": "e647d10f4f4f641a62a594dc20cfdaa6",
    "title": "周文都伍伯饶马玄真诸友约钓河豚值雨弗果伯饶复遣人来约答之时玄真文都在病",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "秋入江门风怒号，江水未落涛头高。",
      "晴明三五君须记，月下溪边迟小舠。"
    ]
  },
  {
    "id": "e647d10f4f4f641a62a594dcfe116f4c",
    "title": "周文都伍伯饶马玄真诸友约钓河豚值雨弗果伯饶复遣人来约答之时玄真文都在病",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "河豚正美周郎病，玄真不出公奈何。",
      "丝纶一握三千丈，独钓东溟雨满蓑。"
    ]
  },
  {
    "id": "e647d10f4f4f641a8ace9a6edce5c27a",
    "title": "梅月用庄定山韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "四时万物无非教，人傍梅花月傍轩。",
      "若道不关梅月事，宣尼何事欲无言。"
    ]
  },
  {
    "id": "e647d10f4f4f641a8ace9a6e32a6a819",
    "title": "梅月用庄定山韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "溪上梅花月一痕，乾坤到此见天根。",
      "谁道南枝独开早，一枝自有一乾坤。"
    ]
  },
  {
    "id": "e647d10f4f4f641a4841a0d21479aaf4",
    "title": "鳄洲山遇虎",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "登高停棹鳄洲山，独自忘机虎迹间。",
      "忠信于人真可仗，爪牙当道却须还。"
    ]
  },
  {
    "id": "e647d10f4f4f641a8398a05b439dbcbd",
    "title": "和世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "越山楚山皆白云，楚越如今不必分。",
      "三十六峰同一样，不如何处武夷君。"
    ]
  },
  {
    "id": "e647d10f4f4f641a8398a05b18f110b6",
    "title": "和世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "草树云霞亦假名，高斋何处不先生。",
      "解寻正路宫墙下，榜也如今是典刑。"
    ]
  },
  {
    "id": "e647d10f4f4f641aa436ca48305154bc",
    "title": "鳄洲阻风",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "牛饥仆冷不能嗔，短曲长歌互有神。",
      "今日谁家能走马，泥深还挂一壶春。"
    ]
  },
  {
    "id": "e647d10f4f4f641a2892480c31e53787",
    "title": "次韵董子仁见寄兼以林蒙庵周时用提学",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江门花鸟欲春阑，脚带云霞步步宽。",
      "君到闽中试借问，龙山何事别长安。"
    ]
  },
  {
    "id": "e647d10f4f4f641a2892480c98959aef",
    "title": "次韵董子仁见寄兼以林蒙庵周时用提学",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "还将病骨畏秋声，一枕江流是我生。",
      "若道严陵偏不事，汉人更有圣之清。"
    ]
  },
  {
    "id": "e647d10f4f4f641a036a24266825fc7f",
    "title": "晚发厓山",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江水初宽白鹭飞，厓山欲莫赤枫微。",
      "孤舟独背汤瓶去，不共前川钓艇归。"
    ]
  },
  {
    "id": "e647d10f4f4f641ab984d66053323dbf",
    "title": "厓山杂诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "寒云黯黯日模糊，南有苍厓对撚须。",
      "今夕孤舟不成寐，白鸥飞尽我跏趺。"
    ]
  },
  {
    "id": "e647d10f4f4f641ab984d660d9d31e39",
    "title": "厓山杂诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "北风半夜卷沧溟，杖屦船头候晓晴。",
      "满目寒云吹不散，一帆细雨湿汤瓶。"
    ]
  },
  {
    "id": "e647d10f4f4f641ab984d66078c37f2e",
    "title": "厓山杂诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "万古青山自落晖，白鸥穿破水云飞。",
      "孤舟江畔无情思，闲与儿童咏绿衣。"
    ]
  },
  {
    "id": "e647d10f4f4f641ab984d6604c0858e7",
    "title": "厓山杂诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "北风何事更长吹，尽日孤帆逗水湄。",
      "吟遍天涯归未得，江神应爱石斋诗。"
    ]
  },
  {
    "id": "e647d10f4f4f641af1ef31b554c11530",
    "title": "寄马默斋",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江山风月满吟坛，谁把渔郎荐老官。",
      "眼底秋光供点笔，等闲休作负彭鸾。"
    ]
  },
  {
    "id": "e647d10f4f4f641aecf2ebc091ce3967",
    "title": "经都会故居",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "腊月四日仡归装，舴艇衡寒到石塘。",
      "忽见溪边旧环堵，恨随流水绕春长。"
    ]
  },
  {
    "id": "e647d10f4f4f641aecf2ebc073b4349a",
    "title": "经都会故居",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "总角展书溪树根，风光不比洛阳园。",
      "碧桃尽属西王母，绿橘先分小弱孙。"
    ]
  },
  {
    "id": "e647d10f4f4f641a9d2f2d14bd5585e5",
    "title": "追和白石马教授奉寄其玄孙马竹隐",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "山深谷冷老烟霞，君住孤村第一家。",
      "一榻清风明月夜，钩窗闲对紫薇花。"
    ]
  },
  {
    "id": "e647d10f4f4f641abf4a336de488da37",
    "title": "秋日东轩漫题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "离崩匏落不禁秋，卧对萧骚月半钩。",
      "彭泽须收三顷秫，菊花无酒笑人不。"
    ]
  },
  {
    "id": "e647d10f4f4f641abf4a336da531ada0",
    "title": "秋日东轩漫题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黄叶纷纷江水流，人间何处不悲秋。",
      "江边野老无名姓，笑向沧江任白头。"
    ]
  },
  {
    "id": "e647d10f4f4f641a6c7888fe1fc84db0",
    "title": "赠曾确还博罗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "风袂飘飘过五羊，五仙遮道问行藏。",
      "庐山莫道无分付，领得春风古桂香。"
    ]
  },
  {
    "id": "e647d10f4f4f641a4386ab030135df21",
    "title": "游白云",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "担头行李但书囊，撰胜寻幽到上方。",
      "身与白云同去住，客从何处问行藏。"
    ]
  },
  {
    "id": "e647d10f4f4f641a84d52fb833368fd4",
    "title": "灌溉忽县尹送酒至",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一瓶西注一瓶东，两径初移绿未浓。",
      "忽见白衣持酒至，拟留一斗待秋风。"
    ]
  },
  {
    "id": "e647d10f4f4f641a554b43210adecc7b",
    "title": "示儿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "张公九世尚同居，忍字专书一百馀。",
      "受唾由来称长者，而今市辈却嗤予。"
    ]
  },
  {
    "id": "e647d10f4f4f641a554b4321cb0ef574",
    "title": "示儿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "门前宾客偶相投，忽忽浮生五十优。",
      "君贵我贫俱是分，敢将丘壑傲王侯。"
    ]
  },
  {
    "id": "e647d10f4f4f641a554b4321e92177a2",
    "title": "示儿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "圣心太极一明蟾，影落千江个个圆。",
      "五十年来如梦觉，临岐更出示儿篇。"
    ]
  },
  {
    "id": "e647d10f4f4f641a3f4a6eaf1136105a",
    "title": "次韵答丘侍郎",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "五月江门荔子丛，绣衣下马擘残红。",
      "儿童争走鸟台节，笑挽青荷立水中。"
    ]
  },
  {
    "id": "e647d10f4f4f641a749e2ddc9a4729cc",
    "title": "玉台赠黎民瑞",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "青天何处一登台，脚踏黄云万丈开。",
      "闻说程乡长官好，抱琴归去抱琴来。"
    ]
  },
  {
    "id": "e647d10f4f4f641af26c241f29399dda",
    "title": "寄黄仲昭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江西诸子在春风，我有新碑落永丰。",
      "海阔天空无可寄，只将狂斐为君通。"
    ]
  },
  {
    "id": "e647d10f4f4f641a5827eeba1fbdab90",
    "title": "访教谕何宗道",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "树隐肩舆行款款，花催春鸟闹关关。",
      "苏公渡口云连水，宗道庐前雨满山。"
    ]
  },
  {
    "id": "e647d10f4f4f641a589982f27acb39dd",
    "title": "读近思录",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "杨墨偏高子莫疑，孟轲精一古心期。",
      "日长对卷无人到，风雨巡檐一咏诗。"
    ]
  },
  {
    "id": "e647d10f4f4f641a589982f2a663281d",
    "title": "读近思录",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "六经不假群贤补，却忆宣尼下手时。",
      "白首斋心颜子坐，青灯横几大临诗。"
    ]
  },
  {
    "id": "e647d10f4f4f641a589982f2a6705147",
    "title": "读近思录",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "大学西铭迤𨓦摊，从前只假半年闲。",
      "谁家绣得鸯鸳谱，不惜金针度世间。"
    ]
  },
  {
    "id": "e647d10f4f4f641a60a4215161e90bf7",
    "title": "峡山别胡提学还至九江作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "峡山飞出两三航，满载离愁下九江。",
      "夜泊孤舟不能寐，自烧银烛到秋江。"
    ]
  },
  {
    "id": "e647d10f4f4f641a2eda27413da0cbe0",
    "title": "次韵胡提学访𥤝山",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "斜风细雨绿蓑衣，江上人家半掩扉。",
      "莫向天涯歌独醒，白头渔父笑人非。"
    ]
  },
  {
    "id": "e647d10f4f4f641a2eda27414a88b780",
    "title": "次韵胡提学访𥤝山",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "今朝黄鸟唤春回，桃李还知帝力栽。",
      "昨夜殷雷无意绪，黑云将雨满山来。"
    ]
  },
  {
    "id": "e647d10f4f4f641a2cd1fcfcd6428201",
    "title": "画兰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "谁将水墨写横披，竹石荆兰也自宜。",
      "记得湘潭秋雨后，清香犹带楚臣悲。"
    ]
  },
  {
    "id": "e647d10f4f4f641a6a639762f6f31d1b",
    "title": "喜孙读书",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "闲看溪水绕橙根，自握刀锄斸小园。",
      "日午课诗孙渐长，上堂夸与阿婆言。"
    ]
  },
  {
    "id": "e647d10f4f4f641a59a931d9d2d4cb96",
    "title": "芙蓉文笔",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "丈人日暮看芙蓉，湘水西来第几峰。",
      "兔颖刺天无属我，今为松桂主人公。"
    ]
  },
  {
    "id": "e647d10f4f4f641a893f637474dc3704",
    "title": "寄李子长",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "能将玄酒注金卮，混沌谁教更凿之。",
      "我借元初溟滓好，为君惊喜为君悲。"
    ]
  },
  {
    "id": "e647d10f4f4f641ad169eb5d29002529",
    "title": "题孔雀图",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "儿女心情未遣知，白头笑赋雀屏诗。",
      "可能乳得西周凤，来寿君王亿万期。"
    ]
  },
  {
    "id": "e647d10f4f4f641a33c5b8081dfa70bc",
    "title": "题蒲石画",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一石青青荫几蒲，半篙烟水欠模糊。",
      "江门有个丹青手，也把江门画作图。"
    ]
  },
  {
    "id": "e647d10f4f4f641a773569ebd42278e6",
    "title": "雨中送客江上偶成",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "细雨江边送画桡，肩舆如梦看春潮。",
      "不知此处谁分付，笑倚南风酒未消。"
    ]
  },
  {
    "id": "e647d10f4f4f641ad1379e834b8e26f3",
    "title": "次韵呈长官赠邹汝愚",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江门还我自由仙，七洞天西小洞天。",
      "南去北来船过尽，无人肯住钓台前。"
    ]
  },
  {
    "id": "e647d10f4f4f641aec438a5519230c12",
    "title": "再韵呈吴献臣",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "双凫海上果谁仙，伫看飞腾上九天。",
      "为问南迁邹吏目，几时归去玉皇前。"
    ]
  },
  {
    "id": "e647d10f4f4f641a2a25d1bc16b9ff6e",
    "title": "卜居茶井",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "海鸟回翔何处归，海山春到白龙西。",
      "欲搏九万无风力，认著昆仑便托栖。"
    ]
  },
  {
    "id": "e647d10f4f4f641a8420569ab682cbef",
    "title": "候方伯刘东山先生至",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "客从天柱得琅函，来试丹砂岭以南。",
      "有个道人眠不起，洞门深锁白龙庵。"
    ]
  },
  {
    "id": "e647d10f4f4f641a8420569a84457d71",
    "title": "候方伯刘东山先生至",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "易传遗书共此函，偶拈一事问河南。",
      "数千里外涪州梦，透到龙门何处庵。"
    ]
  },
  {
    "id": "e647d10f4f4f641a6fecbde49b6f04d2",
    "title": "寄陈秉常用天锡韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "早援深谷探花原，举手来扳笠顶天。",
      "谁与浪传青鸟信，君今疑是白龙仙。"
    ]
  },
  {
    "id": "e647d10f4f4f641a638934fbc8cfd048",
    "title": "次韵谢天锡登三层顶望昆仑池作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "两眼高凭何处空，白龙犹在有无中。",
      "旁观莫道昆仑小，气盖东南万万峰。"
    ]
  },
  {
    "id": "e647d10f4f4f641a638934fb27f347ad",
    "title": "次韵谢天锡登三层顶望昆仑池作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "手拍昆仑歌泬寥，虹桥月下拜相邀。",
      "回头笑向玄真子，才到葵山怕路遥。"
    ]
  },
  {
    "id": "e647d10f4f4f641a752c6777c62e8eb1",
    "title": "次韵沈别驾见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "我生之初我有真，百年泡沬往来身。",
      "一丸也恨无分付，谁是乾坤会弄人。"
    ]
  },
  {
    "id": "e647d10f4f4f641add628e8fc8700acb",
    "title": "夜坐",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "露冷风清正酒酲，谁家今夕不胜情。",
      "人间老去无愁思，独倚疏梅看月明。"
    ]
  },
  {
    "id": "e647d10f4f4f641a43e486cb5270e6e1",
    "title": "次韵复赵提学",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "雨打风吹一树花，孤根不肯向人斜。",
      "晚逢青眼何须恨，未到朱楼莫浪夸。"
    ]
  },
  {
    "id": "e647d10f4f4f641a0915b6d28459d57f",
    "title": "与倪麟",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "沙水东西两石桥，夕阳飞马剪山腰。",
      "不知酒兴还多少，一路清风吹不消。"
    ]
  },
  {
    "id": "e647d10f4f4f641a704c757c8a23fb40",
    "title": "挽竹斋",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "屋里沾裳罗一峰，门前又报竹斋翁。",
      "一年气运天何极，两叹交情日未穷。"
    ]
  },
  {
    "id": "e647d10f4f4f641ad6cee054e7332d87",
    "title": "题画鹰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "秋风垂翅下云衢，野性翩翩不受羁。",
      "欲借一枝江畔宿，等闲花鸟莫相疑。"
    ]
  },
  {
    "id": "e647d10f4f4f641a628c91d29f71cdf5",
    "title": "梦曾晰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "倾盖宁知是梦中，绝尘标致却春风。",
      "千秋此意吾能说，不与由求面目同。"
    ]
  },
  {
    "id": "e647d10f4f4f641afb9669cda48bdbd1",
    "title": "戏赠二谢生",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "婉转青囊传二谢，渊源来自马蹄洲。",
      "山人眼是庖丁手，解把屠牛破土牛。"
    ]
  },
  {
    "id": "e647d10f4f4f641aca7ff963feb95366",
    "title": "读韦苏州诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "夜雨斋灯卷未收，清谣白首对苏州。",
      "晦翁两眼沧浪碧，也为先生一点头。"
    ]
  },
  {
    "id": "e647d10f4f4f641aca7ff963350362bd",
    "title": "读韦苏州诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "五言夙昔慕陶韦，句外留心晚尚痴。",
      "敢为尧夫添注脚，自从删后更无诗。"
    ]
  },
  {
    "id": "e647d10f4f4f641a2063c34a1a931261",
    "title": "与李世卿约游圭峰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "方壶使者与公期，老我三山乞住持。",
      "且约圭峰为社会，一图今古付王维。"
    ]
  },
  {
    "id": "e647d10f4f4f641ad0b4b99be125eff1",
    "title": "道经七星岩其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "百丈岩前石鼓鸣，山人今夜动山灵。",
      "同舟亦有知音者，共听乾坤第一声。"
    ]
  },
  {
    "id": "e647d10f4f4f641a8398a05b5acfa983",
    "title": "和世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "山霭霏霏碧满蓑，清风不奈俗尘何。",
      "人间久矣无高凤，何处如今楚凤歌。"
    ]
  },
  {
    "id": "e647d10f4f4f641aac949f9f82c9f934",
    "title": "弹子矶候默斋不至",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "军人打鼓泊官船，黑雾蒙蒙水下滩。",
      "隔岸相呼不相见，竹笼牵火上桅竿。"
    ]
  },
  {
    "id": "e647d10f4f4f641abfc344e817ebf35f",
    "title": "次韵奉答李方伯介轩潮连见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "姓名秋榜忝同乡，四十年来守故常。",
      "拄地撑天吾亦有，一茎青玉过眉长。"
    ]
  },
  {
    "id": "e647d10f4f4f641abfc344e82bd645bf",
    "title": "次韵奉答李方伯介轩潮连见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "不侍冰颜累十秋，可堪相近阻相求。",
      "此心未许旁人识，公在山斋仆在舟。"
    ]
  },
  {
    "id": "e647d10f4f4f641afc983efc7562c0dc",
    "title": "清溪道中",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "西风吹冷峡山云，红叶清溪点缀新。",
      "惟有白头溪里影，至今犹戴玉台巾。"
    ]
  },
  {
    "id": "e647d10f4f4f641a5664c398e15921c5",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江门线路几人通，两月公程来向东。",
      "何处敢劳君著眼，短墙疏竹是家风。"
    ]
  },
  {
    "id": "e647d10f4f4f641a5664c3986078352d",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "云去云来等是浮，独凭高阁看江流。",
      "南风莫送东归客，更共江门一日游。"
    ]
  },
  {
    "id": "e647d10f4f4f641a5664c398a10d4cd3",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "家近桐江旧钓台，凤林何日暂归来。",
      "平生章子如相问，道我山中日闭斋。"
    ]
  },
  {
    "id": "e647d10f4f4f641a5664c3985fadf503",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一著将穷一著通，谢公全局算江东。",
      "眼中论事如章子，是有当年国士风。"
    ]
  },
  {
    "id": "e647d10f4f4f641a5664c39833cc693d",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "洞门终日白云浮，洞里桃花覆涧流。",
      "谁道乃公闲似我，不曾携杖白云游。"
    ]
  },
  {
    "id": "e647d10f4f4f641a5664c3983a943cbb",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "百尺江边有筑台，自从君去望君来。",
      "黑头了却人间事，更约焚香共小斋。"
    ]
  },
  {
    "id": "e647d10f4f4f641a5664c398cdf02ef8",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "极目长江伤我心，满身风雨立江浔。",
      "帝城此去几千里，一度逢关一寄音。"
    ]
  },
  {
    "id": "e647d10f4f4f641a5664c39853525451",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "今古相望日已赊，包羲已上孰名家。",
      "不识乾坤真易简，借人门户甚抟沙。"
    ]
  },
  {
    "id": "e647d10f4f4f641a5664c3988923026e",
    "title": "弘治己酉春姜仁夫进士以使事贵州还取道广东过予白沙自己夘至丙戌凡八日辞别三首予亦次韵为别明日仁夫至潮连寨方十馀里遣隶回并得三绝和之通前九首吾与仁夫之意皆不在诗也岂尚多乎哉仁夫浙之兰溪从学章先生德懋吾廿年旧好故吾诗两及之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "得到鸢飞鱼跃处，正当随柳傍花时。",
      "今人不见程明道，只把中庸属子思。"
    ]
  },
  {
    "id": "e647d10f4f4f641a562df58a1a800b50",
    "title": "蒙里驿呈送行诸友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "相随征路二旬馀，笑指前山别老夫。",
      "却到前山心未了，西风灯烛两踟蹰。"
    ]
  },
  {
    "id": "e647d10f4f4f641ac00fcc2905c31ecd",
    "title": "南雄读罗一峰记书院文",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "丘坟何处草离离，千里湖西梦觉时。",
      "落日小池桥上路，催人下马读残碑。"
    ]
  },
  {
    "id": "e647d10f4f4f641a12decc774eefc5bb",
    "title": "度岭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天地风云会有辰，开元可是欠经纶。",
      "千寻松下看流水，十八年中度岭人。"
    ]
  },
  {
    "id": "e647d10f4f4f641ace05e91b52395714",
    "title": "玉枕山和南安太守张汝弼",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一枕秋横碧玉新，金鳌阁上见嶙峋。",
      "使君得此元无用，卖与江门打睡人。"
    ]
  },
  {
    "id": "e647d10f4f4f641ade428133c1405d67",
    "title": "过天柱峰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天柱峰前望故乡，西风淅淅鬓苍苍。",
      "愁肠暗为慈亲断，谁道青山是剑铓。"
    ]
  },
  {
    "id": "e647d10f4f4f641a1f59588e88d828e0",
    "title": "宿回龙寺",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "酒醒回龙欲二更，迢迢秋漏彻江城。",
      "何须不理东湖棹，徐孺庭前月自明。"
    ]
  },
  {
    "id": "e647d10f4f4f641aaebbc76f8c756e29",
    "title": "题云岭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "路旁指点一峰坟，一老西岩坐白云。",
      "尽是唐人诗境界，千林红叶访徵君。"
    ]
  },
  {
    "id": "e647d10f4f4f641a229a2648b79ebc79",
    "title": "与丰城知县王本俭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "剑水相逢梅始花，春风吹动长官衙。",
      "诗家到此须分别，不共河阳一处夸。"
    ]
  },
  {
    "id": "e647d10f4f4f641a21752ef3fd48c194",
    "title": "题刘主事显仁挽册",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "曾倾白下郎官盖，忍读青田太守文。",
      "今日九原谁是伴，里中新有一峰坟。"
    ]
  },
  {
    "id": "e647d10f4f4f641a11726bb26015abb8",
    "title": "和娄侍御",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "偶与梅花作主宾，旋将幽意托龙唇。",
      "曲中若有千年调，也要先生会入神。"
    ]
  },
  {
    "id": "e647d10f4f4f641a0cb23c5275b07d41",
    "title": "赠刘进夫还永丰兼寄罗养明杨荣敷罗清极湖西诸友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江船恋恋费行缠，我托刘郎亦是仙。",
      "何处青山君忆我，月明湖上酒醒眠。"
    ]
  },
  {
    "id": "e647d10f4f4f641a0cb23c52d08ad0d1",
    "title": "赠刘进夫还永丰兼寄罗养明杨荣敷罗清极湖西诸友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一峰原上夕阳斜，云掩闲门几树花。",
      "见说西风吹不死，散分春色与邻家。"
    ]
  },
  {
    "id": "e647d10f4f4f641a0cb23c529f8486b1",
    "title": "赠刘进夫还永丰兼寄罗养明杨荣敷罗清极湖西诸友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "淦川银烛照离情，画舫行人一月程。",
      "相忆却怜山寺远，不曾夜半到钟声。"
    ]
  },
  {
    "id": "e647d10f4f4f641a392fdf03678c8920",
    "title": "和罗洗马韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "五十东溟始愿违，安知不是慕甘肥。",
      "今朝怕上花衢马，犹恐黄尘染素衣。"
    ]
  },
  {
    "id": "e647d10f4f4f641a464dad7f9e6d6c8c",
    "title": "赠江通判",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "明朝别驾过金坛，暂到茅山亦不难。",
      "我忆江门归未得，为君沽酒庆茅山。"
    ]
  },
  {
    "id": "e647d10f4f4f641a134e257619037dba",
    "title": "赠祝秀才乡试",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "祝生南赴应天闱，万里秋云一鹗飞。",
      "我有兰溪他日意，敢将裁入送君诗。"
    ]
  },
  {
    "id": "e647d10f4f4f641a134e25761fadc190",
    "title": "赠祝秀才乡试",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "兰溪章子多诗别，得见平生祝器之。",
      "衰老不知言语费，逢人信口话庖羲。"
    ]
  },
  {
    "id": "e647d10f4f4f641a25f0f1f6a8f2e2c0",
    "title": "谢何秋官惠米追次陈后山韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "相逢不肯诉家贫，眼底斯人又姓陈。",
      "惭愧太仓分一斗，乾坤多少病饥人。"
    ]
  },
  {
    "id": "e647d10f4f4f641a2c4c045d26b2ae03",
    "title": "过漷县风大作取舟中储酒饮之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黄菊开时归意浓，泥尊名酒未开封。",
      "不辞拚作陶潜醉，受尽长河一日风。"
    ]
  },
  {
    "id": "e647d10f4f4f641a2c68edfb85d1c002",
    "title": "剡溪",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "剡曲溪中双桨鸣，老翁访戴是虚名。",
      "雪消月出归来夜，只有诗情与世情。"
    ]
  },
  {
    "id": "e647d10f4f4f641a9060dabb3bd09633",
    "title": "云封寺有曲江遗像戏题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "尝疑大块本全浑，不受人间斧凿痕。",
      "今日云封禅寺里，曲江遗像任尘昏。"
    ]
  },
  {
    "id": "e647d10f4f4f641a08124f5e230ac4ce",
    "title": "谢壁间李学士和予藤蓑诗偶成奉寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "西涯一曲我藤蓑，对此相思可奈何。",
      "今日玉台应说我，海门何处扣弦歌。"
    ]
  },
  {
    "id": "e647d10f4f4f641a08124f5e472ce083",
    "title": "谢壁间李学士和予藤蓑诗偶成奉寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "春雨江门著旧蓑，钓船相近问如何。",
      "白鸥分定闲眠界，犹唱西涯学士歌。"
    ]
  },
  {
    "id": "e647d10f4f4f641ac580976e062bf563",
    "title": "不寐",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "旧雨今雨漏湔湔，长更短更声相连。",
      "何人酌我今尊酒，暂醉慈亲卧帐前。"
    ]
  },
  {
    "id": "e647d10f4f4f641a2a11f8fa9aa320fa",
    "title": "石门读贪泉碑",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "芙蓉花发西华寺，远访残碑到石门。",
      "一曲贪泉歌未了，夕阳红近水西村。"
    ]
  },
  {
    "id": "e647d10f4f4f641a20468b313f4c3f95",
    "title": "赠曹侍御璘谢病",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "饱蕨青山更饱眠，襄阳归去自今年。",
      "眼中未有如公早，柱史前头或姓钱。"
    ]
  },
  {
    "id": "e647d10f4f4f641a508b813cbac35b26",
    "title": "杂咏",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "过午城中走帖还，老夫对酒社东山。",
      "诗家进步如撑艇，又上前溪一两湾。"
    ]
  },
  {
    "id": "e647d10f4f4f641a508b813c19f25be5",
    "title": "杂咏",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "傍花随柳兴飘飘，涧水牵情到石桥。",
      "勃窣未堪还自笑，眼前刚好被春撩。"
    ]
  },
  {
    "id": "e647d10f4f4f641a508b813c22c42326",
    "title": "杂咏",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "不坐人间彩鹢舟，怕逢渔父问因由。",
      "君家酒艇轻于叶，试遣长须为我谋。"
    ]
  },
  {
    "id": "e647d10f4f4f641a508b813c6f9b937f",
    "title": "杂咏",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "拍月萦炉一小舟，欲穷仙岛路何由。",
      "须君一见安期老，指点苍茫为汝谋。"
    ]
  },
  {
    "id": "e647d10f4f4f641a364ab3a03fd05506",
    "title": "题徵仕郎张公孺人区氏墓志后",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "卫幕已镌东白志，西涯又撰孺人碑。",
      "莫道不传家世事，当年兼有两公知。"
    ]
  },
  {
    "id": "e647d10f4f4f641aa60a60e418a90654",
    "title": "得世卿诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "笑颜别后几回开，诗到衰翁辄举杯。",
      "击壤狂歌千首在，一春无计寄君来。"
    ]
  },
  {
    "id": "e647d10f4f4f641aa60a60e4e5c6835e",
    "title": "得世卿诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "东野功深偏洗削，退之意到每优柔。",
      "眼前一二聊拈掇，正好承箕对孔修。"
    ]
  },
  {
    "id": "e647d10f4f4f641af8c9e571d2a4c5dc",
    "title": "梦中作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "日出东山尚未眠，闲寻溪水弄溪船。",
      "人间一种惟予乐，只在溶溶浩浩间。"
    ]
  },
  {
    "id": "e647d10f4f4f641af8c9e57165bd0289",
    "title": "梦中作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "踯躅江边水没桥，沿溪贪赏不辞遥。",
      "独怜归马无鞭策，未忍临风折柳条。"
    ]
  },
  {
    "id": "e647d10f4f4f641a9dd48545cbd7f848",
    "title": "和鹿步韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黑甜一枕鼻呼雷，江浪如山梦里来。",
      "乾坤何处留双眼，不向三洲鹿步开。"
    ]
  },
  {
    "id": "e647d10f4f4f641aface528d36f30a83",
    "title": "种蓖麻",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "山渠面面拥蓖麻，锁尽东风一院花。",
      "江上行人迷指顾，老夫于此炼丹砂。"
    ]
  },
  {
    "id": "e647d10f4f4f641aface528d9e443aa5",
    "title": "种蓖麻",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "短檠他夜照书床，一𧣴蓖麻也借光。",
      "老去图书收拾尽，只凭香几对羲皇。"
    ]
  },
  {
    "id": "e647d10f4f4f641aface528dd367c539",
    "title": "种蓖麻",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "红朵青条摆弄同，人间无地不春风。",
      "莫轻此辈蓖麻子，也在先生药圃中。"
    ]
  },
  {
    "id": "e647d10f4f4f641aface528d5c694608",
    "title": "种蓖麻",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "蓖麻得雨绿成畦，如此风光亦老黎。",
      "饮后小庵搜句坐，山禽啼近竹门西。"
    ]
  },
  {
    "id": "e647d10f4f4f641aface528d276bea07",
    "title": "种蓖麻",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "蓖麻绕竹径通云，云里樵歌隔竹闻。",
      "手把长镵种春雨，风光吾与老黎分。"
    ]
  },
  {
    "id": "e647d10f4f4f641aface528de881093b",
    "title": "种蓖麻",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "种子蓖麻合种瓜，青山周折两三家。",
      "老夫来搆茅茨毕，别种秋风一径花。"
    ]
  },
  {
    "id": "e647d10f4f4f641aeef49460b3fccc58",
    "title": "次韵李宪副若虚白沙别后途中见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江门春浪两涯平，半醉船如天上行。",
      "坐冷烛花归问夜，逢逢津鼓欲三更。"
    ]
  },
  {
    "id": "e647d10f4f4f641aeef4946035f7723b",
    "title": "次韵李宪副若虚白沙别后途中见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "咫尺圭峰不见台，春云将雨几时开。",
      "山中一径无人到，除是青天画舫来。"
    ]
  },
  {
    "id": "e647d10f4f4f641aeef4946005c78aa3",
    "title": "次韵李宪副若虚白沙别后途中见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江城无处不通潮，风叠寒漪色更娇。",
      "诗舫飘飘向何处，高凉西去不胜遥。"
    ]
  },
  {
    "id": "e647d10f4f4f641aee0ba44a980c05dd",
    "title": "赠汤地理师",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "春泥没屐大江潮，溪北初经独木桥。",
      "千丈峰头望东海，三山正对杖头瓢。"
    ]
  },
  {
    "id": "e647d10f4f4f641aee0ba44a6f21e4f8",
    "title": "赠汤地理师",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "锦囊以上不堪言，老郭元来亦是仙。",
      "笑杀城中诸年少，欲持阿堵问君传。"
    ]
  },
  {
    "id": "e647d10f4f4f641aee0ba44a9e90c3b4",
    "title": "赠汤地理师",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "南越山川拄杖交，东风何处送归舠。",
      "一条路打朱明过，直下潮阳看海涛。"
    ]
  },
  {
    "id": "e647d10f4f4f641aee0ba44a15cde28a",
    "title": "赠汤地理师",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "云水相逢是偶然，江亭烧烛话新年。",
      "眼中但有牛眠地，指点青山不要钱。"
    ]
  },
  {
    "id": "e647d10f4f4f641adf91b9f887ab9911",
    "title": "赠邹处士还合州",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "人间忧喜也无期，万里间关一马归。",
      "莫洒东风别时泪，春光又满老莱衣。"
    ]
  },
  {
    "id": "e647d10f4f4f641adf91b9f8f2ded749",
    "title": "赠邹处士还合州",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "石城米贱云门镇，吏目身轻翰苑官。",
      "归去山中偏好睡，家人不用远来看。"
    ]
  },
  {
    "id": "e647d10f4f4f641ae740c9a8560e502b",
    "title": "观物",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一痕春水一条烟，化化生生各自然。",
      "七尺形躯非我有，两间寒暑任推迁。"
    ]
  },
  {
    "id": "e647d10f4f4f641a84bf9c11fc381f5c",
    "title": "题也可庄上见一空",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "交交黄鸟弄春晴，也可山庄隐几听。",
      "莫以山林笑流俗，山人元是此山灵。"
    ]
  },
  {
    "id": "e647d10f4f4f641a84bf9c1166c05674",
    "title": "题也可庄上见一空",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "青山何处倚鸠藤，回首尘埃几折肱。",
      "林下一壶谁共醉，渊明只好对高僧。"
    ]
  },
  {
    "id": "e647d10f4f4f641a8ce66bf20c6e20b5",
    "title": "早饮辄醉示一之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "清晨隐几入无穷，浩浩春生酩酊中。",
      "我若扶衰出门去，可能筋斗打虚空。"
    ]
  },
  {
    "id": "e647d10f4f4f641a9906ee7e0ec412e2",
    "title": "醉中作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "酩酊高歌掩旧书，青山日月笑居诸。",
      "一番春雨无分付，枉种桃花三两株。"
    ]
  },
  {
    "id": "e647d10f4f4f641a9906ee7e96d5046c",
    "title": "醉中作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "酩酊放歌何处来，东风吹笠上溪台。",
      "台傍有个高飞鸟，飞向三山去不回。"
    ]
  },
  {
    "id": "e647d10f4f4f641a099d6d74ff1c5377",
    "title": "得廷实书",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "洗竹添花张户曹，忽抛闲散事煎熬。",
      "东门春水无人钓，又长溪头几尺高。"
    ]
  },
  {
    "id": "e647d10f4f4f641a9955143e5287ba2b",
    "title": "纪梦",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "偶然嘉惠得邻封，无数金钱出袖中。",
      "欲向萱闱谈此梦，隔帘斜月未闻钟。"
    ]
  },
  {
    "id": "e647d10f4f4f641aee9fc958129f5bf8",
    "title": "田夜读",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "朝来窗璧尚涂鸦，灯下吾伊且赏瓜。",
      "不是风云天上梦，阿田家世本桑麻。"
    ]
  },
  {
    "id": "e647d10f4f4f641aee9fc958a684cc54",
    "title": "田夜读",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "扫突炊粳及早鸦，东皋时有未芸瓜。",
      "田家乐事如翁少，男恋诗书女恋麻。"
    ]
  },
  {
    "id": "e647d10f4f4f641aee9fc958d3fff49b",
    "title": "田夜读",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "忆年童稚发如鸦，稍稍东陵学种瓜。",
      "今日肯嗟头似雪，江门三亩但蓖麻。"
    ]
  },
  {
    "id": "e647d10f4f4f641a8f8264b7dbd1e719",
    "title": "张侍御叔亨将赴京遣人告行求赠言不已赋此以答",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "不为泯泯即波波，天命委之人奈何。",
      "秋雁未来君好去，文章覆瓿不须多。"
    ]
  },
  {
    "id": "e647d10f4f4f641a4da1797de21575aa",
    "title": "得世卿子长近诗赏之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "漠漠江天对把诗，竹坛风日引杯迟。",
      "翁歌此曲儿当续，问著别人都不知。"
    ]
  },
  {
    "id": "e647d10f4f4f641a4da1797d2764f79a",
    "title": "得世卿子长近诗赏之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "飞云高起大厓深，两处天教两鸟吟。",
      "莫把陇山来比并，山头鹦鹉被人擒。"
    ]
  },
  {
    "id": "e647d10f4f4f641a4da1797dee0df1a7",
    "title": "得世卿子长近诗赏之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "诗到尧夫不论家，都随何柳傍何花。",
      "无住山僧今我是，夕阳庭树不闻鸦。"
    ]
  },
  {
    "id": "e647d10f4f4f641aa0977a745d33413a",
    "title": "梦缉熙",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "花前把酒问平湖，君到闽中忆此无。",
      "梦里征帆西下疾，两人江畔笑相扶。"
    ]
  },
  {
    "id": "e647d10f4f4f641a9a0e776455749051",
    "title": "邹吏目书至有作兼呈吴县尹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "倾盖投缄不自轻，人间造次几晨星。",
      "天涯放逐浑闲事，消得金刚一部经。"
    ]
  },
  {
    "id": "e647d10f4f4f641a9a0e7764e7eb89ff",
    "title": "邹吏目书至有作兼呈吴县尹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "落花遥对石城春，半箧残书一病身。",
      "茶筅粟瓶供客尽，不妨人笑长官贫。"
    ]
  },
  {
    "id": "e647d10f4f4f641a9a0e776415d75ed5",
    "title": "邹吏目书至有作兼呈吴县尹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天涯仙客病浑家，开过东风几样花。",
      "容易江山得重九，问君何地落乌纱。"
    ]
  },
  {
    "id": "e647d10f4f4f641a78fec84270e3c8be",
    "title": "渡厓海",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "争如天上弄银河，不使鸣榔乱我歌。",
      "有酒只邀王母醉，托身明月挂婆娑。"
    ]
  },
  {
    "id": "e647d10f4f4f641ae4e444484f53e70a",
    "title": "梁文冠抄诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "口谩吟哦手谩抄，风坛疏竹昼相敲。",
      "不知今日沧溟上，天放何声此处高。"
    ]
  },
  {
    "id": "e647d10f4f4f641ae4e444484a795b8d",
    "title": "梁文冠抄诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "雪月风花信手抄，皇王帝霸入推敲。",
      "伊川击壤三千首，都共南风一项高。"
    ]
  },
  {
    "id": "e647d10f4f4f641ae4e4444881050e72",
    "title": "梁文冠抄诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "君到诗情每被抄，玉台秋磬借僧敲。",
      "门前荷篑知心否，云锁千峰月正高。"
    ]
  },
  {
    "id": "e647d10f4f4f641ae4e4444872bf6f4c",
    "title": "梁文冠抄诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "屋下尘编不暇抄，狂歌试把铁桥敲。",
      "秋风背取诗囊去，且看擎天柱杖高。"
    ]
  },
  {
    "id": "e647d10f4f4f641ac93f845be1834d92",
    "title": "题石泉",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "蟹眼不绝西坡陀，涓流直下成江河。",
      "君钓石泉歌不得，江门渔父为君歌。"
    ]
  },
  {
    "id": "e647d10f4f4f641a3871041b356870ae",
    "title": "宗廉送明瓦屏风至次韵答之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "小中虽异大中同，明处韬光暗处通。",
      "三直五横真本子，人间无路献重瞳。"
    ]
  },
  {
    "id": "e647d10f4f4f641a3871041ba17a586c",
    "title": "宗廉送明瓦屏风至次韵答之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "瓦木铺排得此身，乾坤何物到头真。",
      "道人具得屏风眼，还向小斋来卜邻。"
    ]
  },
  {
    "id": "e647d10f4f4f641a4eb8bb28b127e7a5",
    "title": "赠宗兄汝学使广西还",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "匹马行行西复东，一鞭腾破雪千重。",
      "寒梅初放一枝白，间破江南无数红。"
    ]
  },
  {
    "id": "e647d10f4f4f641afb51d158de75e80b",
    "title": "悼彦昭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "泪尽西风草木间，游魂暗逐《薤》歌残。",
      "千秋只有无情月，遍照松楸处处山。"
    ]
  },
  {
    "id": "e647d10f4f4f641a530452897620a5d0",
    "title": "梅下忆长源",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "香似梅关马上闻，江门晚树晓氤氲。",
      "上林本是看花客，一见花开便忆君。"
    ]
  },
  {
    "id": "e647d10f4f4f641a132ab3eb28ef57c5",
    "title": "寄施以政",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "水上红霞抹白云，台旁春色映溪分。",
      "风光不遣人描画，描画何人得似君。"
    ]
  },
  {
    "id": "e647d10f4f4f641a2e6e232849dcb617",
    "title": "读秫坡集四首",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "曾从父老问前因，说到才情迥绝伦。",
      "今日偶然文字外，分明文字一般春。"
    ]
  },
  {
    "id": "e647d10f4f4f641a2e6e2328924b2dcf",
    "title": "读秫坡集四首",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "直上辽阳访管宁，至今此语耸人听。",
      "当时英迈知何似，肯向泥涂险处行。"
    ]
  },
  {
    "id": "e647d10f4f4f641a2e6e2328b2739d33",
    "title": "读秫坡集四首",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "笔端写出自滔滔，人物当为一世豪。",
      "欲识胸怀真富有，长江万里涌波涛。"
    ]
  },
  {
    "id": "e647d10f4f4f641a2e6e2328f5661dff",
    "title": "读秫坡集四首",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "尘外亭南我旧居，自从丱角慕相如。",
      "他年倘有东阿眚，敬为先生特笔书。"
    ]
  },
  {
    "id": "e647d10f4f4f641abae9046ce25c02e1",
    "title": "问容允恭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "阿咸送来小庐冈，问讯高眠尚北窗。",
      "安得如前好筋力，与君驮醉蹇驴双。"
    ]
  },
  {
    "id": "e647d10f4f4f641a93db20ede7fa550c",
    "title": "登厓山观奇石",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "长年碑读洗残潮，野鬼还将野火烧。",
      "来往不知亡国恨，只看奇石问渔樵。"
    ]
  },
  {
    "id": "e647d10f4f4f641a10919fa0542f5202",
    "title": "厓山哀歌亭",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "祠堂千顷压江波，张陆之名更可磨。",
      "只少当时文相国，一间亭子表哀歌。"
    ]
  },
  {
    "id": "e647d10f4f4f641a7acf9f20f619aebf",
    "title": "阅周溪图赠刘肃庵主其五",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "水北源南秋更多，满川明月濯缨歌。",
      "长安要结溪山好，去剪苍藤缚钓蓑。"
    ]
  },
  {
    "id": "e647d10f4f4f641a40edd1c9f6f041b7",
    "title": "秫坡先生钓台",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "去年尘外访遗踪，亲拜先生旧德容。",
      "人物伟然流俗表，一竿台上钓秋风。"
    ]
  },
  {
    "id": "e647d10f4f4f641a07b936e481076747",
    "title": "沧江夕照",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "白发苍波了岁年，真成东老对回仙。",
      "隔江莫是仙源否，吹得江门月满船。"
    ]
  },
  {
    "id": "e647d10f4f4f641a93db20ed5e141cc5",
    "title": "登厓山观奇石",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "忍夺中华与外夷，乾坤回首重堪悲。",
      "镌功奇石张弘范，不是胡儿是汉儿。"
    ]
  },
  {
    "id": "e647d10f4f4f641a7031fa49fc8254b5",
    "title": "弘治二年冬子长命书是日应之其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "数年学道究重玄，山顶莲花水底天。",
      "今朝悟来无一物，不离本性即神仙。"
    ]
  },
  {
    "id": "e647d10f4f4f641a19d72933f3c0a6a2",
    "title": "绝句二首寄缉熙贤友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "矢心欲解浮名缚，海上林光汝最真。",
      "四百峰峦分我半，清风明月两闲人。"
    ]
  },
  {
    "id": "e647d10f4f4f641a19d729330aca18cf",
    "title": "绝句二首寄缉熙贤友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "澄江空为谢家有，春草亦傍他门生。",
      "若道诗无工拙句，古今何得有诗评。"
    ]
  },
  {
    "id": "e647d10f4f4f641a06a95a01c690c28b",
    "title": "寄缉熙其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "种种日用见端倪，而此端倪人莫窥。",
      "不有醒于涵养内，定知无有顿醒时。"
    ]
  },
  {
    "id": "e647d10f4f4f641a8098937317bfc4ab",
    "title": "读胡佥宪访缉熙榄山诗因为三绝句寄题山中书舍兼呈竹斋老丈",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "护法沙门也作人，白衣送酒此山频。",
      "天机蚤有胡僧识，算到梅花五百春。"
    ]
  },
  {
    "id": "e647d10f4f4f641a80989373fd4aed34",
    "title": "读胡佥宪访缉熙榄山诗因为三绝句寄题山中书舍兼呈竹斋老丈",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "白日传呼索翠崖，仙家玉树碧云埋。",
      "却疑冬酒开松径，便有山灵怨竹斋。"
    ]
  },
  {
    "id": "e647d10f4f4f641a80989373f52c8bb9",
    "title": "读胡佥宪访缉熙榄山诗因为三绝句寄题山中书舍兼呈竹斋老丈",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "回首扶胥浪拍衣，翩然来闭榄山扉。",
      "明朝拟入清湖洞，不送山前画舫归。"
    ]
  },
  {
    "id": "e647d10f4f4f641a24150ba0998e5f52",
    "title": "岁暮得林缉熙平湖书",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "开缄不见平湖字，君往平湖今几冬。",
      "想见朱颜非往日，故人林下首如蓬。"
    ]
  },
  {
    "id": "e647d10f4f4f641ace463929e2ebc190",
    "title": "缉熙书中问不报郑宪副提学书因成小诗代简托缉熙达意",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "疏梅瘦竹晚相扶，又见篱根一岁徂。",
      "老向往来多不记，平湖平问郑公书。"
    ]
  },
  {
    "id": "e647d10f4f4f641abf37faf040f876fc",
    "title": "寄榄山",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "相思无语出门迟，短发龙钟只自知。",
      "独往逢君是何日，黄鹂飞上绿杨枝。"
    ]
  },
  {
    "id": "e647d10f4f4f641ad2327a64e488734e",
    "title": "佚题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "云定江门趁暮潮，晚烟秋色欲同飘。",
      "渔矶兀坐扶蓑客，画舫谁思载酒瓢。"
    ]
  },
  {
    "id": "e647d10f4f4f641a11958ded9c1212a8",
    "title": "送茅龙",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "胸中骚雅浃江洋，手里龙蛇不可降。",
      "赠尔茅根三百丈，等闲调性到千张。"
    ]
  },
  {
    "id": "e647d10f4f4f641ad2327a64996dbd04",
    "title": "佚题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "老李安排谁后尘，隔年花意问何人。",
      "先生不是林和靖，偶爱南枝一半新。"
    ]
  },
  {
    "id": "e647d10f4f4f641ad2327a64e34e7df2",
    "title": "佚题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "白沙酒盏定山诗，开到黄花一半时。",
      "莫把两翁分别看，诗肝脾是酒肝脾。"
    ]
  },
  {
    "id": "e647d10f4f4f641ad2327a649775f4af",
    "title": "佚题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "蓑翁溪坐占溪云，晓雨松花醉十分。",
      "去共海鸥眠海上，海鸥放浪不疑君。"
    ]
  },
  {
    "id": "e647d10f4f4f641aed2ffbd3c698483c",
    "title": "月桂自白石移来",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "金粟初分我，花仙不吝人。",
      "烟霞三亩宅，草木百年身。",
      "影入青霄旧，香传白石新。",
      "为谁工态度，本自惜精神。",
      "翠竹旁通径，绯桃正隔津。",
      "生忧儿女狎，莫摘老夫嗔。",
      "坐久风回席，行迟露在巾。",
      "当时尊玉茗，平地隐冰轮。",
      "收敛还真性，生成荷大钧。",
      "相逢山水地，一笑武陵春。"
    ]
  },
  {
    "id": "e647d10f4f4f641ac3fcf885ea2137ef",
    "title": "贞节堂柏",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "柏下拜群孙，年华柏既尊。",
      "皇风动高盖，圣泽溉深根。",
      "一事堪诗传，千年仗鲁论。",
      "撑空疑有力，印月自无痕。",
      "日出江门近，春回海角暄。",
      "细香浮竹院，深色映篱门。",
      "身谢看花坞，家贫卖酒村。",
      "陶然绿阴处，高枕弄吾丸。"
    ]
  },
  {
    "id": "e647d10f4f4f641a3a8fdbe5fa9e4f2e",
    "title": "景云田蓢尾",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "蓑笠堪从事，少年农圃情。",
      "乘潮打两桨，落日照孤城。",
      "山庙题诗过，汀鸥伐鼓惊。",
      "提携新耒耜，寂寞旧棋枰。",
      "挟被防春冷，拥书读晚晴。",
      "儿曹依本分，吾道在躬耕。"
    ]
  },
  {
    "id": "e647d10f4f4f641adf388f58b5a423f9",
    "title": "旌节亭瓦雀",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "瓦雀喜亭栖，丹青意自迷。",
      "雨馀穿丽日，花底啅香泥。",
      "并语声全碎，追飞羽忽低。",
      "悠悠去缯缴，款款恋榱题。",
      "卵育非无地，儿群或引梯。",
      "惯行书案上，渐满井栏西。",
      "不羡雕笼养，真堪画卷携。",
      "由来亲白首，那更避青藜。",
      "狎久如私眤，喧多类滑稽。",
      "行藏非社燕，饮啄溷家鸡。",
      "度岭千回歇，排风几寸跻。",
      "冥鸿于汝辈，沧海一涔蹄。"
    ]
  },
  {
    "id": "e647d10f4f4f641ac00c13f0a1ae9c96",
    "title": "钟氏席上赋四十韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "九日江涛稳，孤舟客子来。",
      "两番惊老瘦，一别长婴孩。",
      "爨婢携筐出，溪童负水回。",
      "家家秋酿熟，处处菊花开。",
      "馔有江鱼美，拳无俗子猜。",
      "敬恭存酌醴，意思剧甘醅。",
      "暂去终投辖，将留故下鋂。",
      "稍喧防笑语，屡起雪樽罍。",
      "石榻偏成卧，柴关莫乱推。",
      "交情双烂漫，高兴一崔嵬。",
      "树暗虫飞乱，山深猿啸哀。",
      "萧骚鸣涧竹，绿净映溪苔。",
      "吹笛丹枫浦，鸣榔白浪堆。",
      "平生羡渔牧，此地讶云雷。",
      "掬涧头垂膝，看云手拄颏。",
      "天机闻答响，物理识枯荄。",
      "小立依林隙，微吟近水隈。",
      "直防纱帽落，不放玉山颓。",
      "稚子能看客，诸君总爱才。",
      "烧茶供小枕，醒酒当残杯。",
      "迹混何须灭，心空不假灰。",
      "相依南郭倚，独傲北枝梅。",
      "孔氏终怀宝，颜公未凿抔。",
      "因君投僻远，为我剪蒿莱。",
      "瓜接青门邵，堂开绿野裴。",
      "疏渠下滚滚，辨土得每每。",
      "盛惠兼群从，香名尽八垓。",
      "自惭非俊杰，何足忧琼瑰。",
      "欲报王孙饭，深愁漂母咍。",
      "流连过日暮，感激把诗裁。",
      "问客分粇粒，呼奴拾芋魁。",
      "生涯从料理，胜事亦胚胎。",
      "松柏当轩大，桑麻绕舍栽。",
      "清泉几仙井，白石一天台。",
      "阆苑何劳拟，桃源若可陪。",
      "东皋晨傲睨，南陌夕低佪。",
      "或作骑牛者，何尝跃马哉。",
      "峰峦皆锦绣，屏翳亦楼台。",
      "堪觉赓诗苦，无宁苦雨催。",
      "凭将一斛水，尽涤句中埃。"
    ]
  },
  {
    "id": "e647d10f4f4f641a5b0ca2767346ecf3",
    "title": "王佥宪问一谩述",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "客来问我一如何，碧玉高楼夜夜歌。",
      "庐阜一壶开我酒，江门八尺赠人蓑。",
      "杏坛多士无颜子，洛下遗书病首科。",
      "且就玉衡观转运，那曾珠斗见森罗。",
      "古来相遇难如此，无怪人间说梦多。"
    ]
  },
  {
    "id": "e647d10f4f4f641ad53e3912217ab485",
    "title": "南海祠下短述",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "虎门千顷雪翻腾，中有长鲸鼓鬣行。",
      "看弄渔舟移白日，欲抛尘土住沧溟。",
      "江西不得夸彭蠡，李白何须醉洞庭。",
      "天际有山皆古色，水边无树不秋声。",
      "一春桃李风吹尽，万里乾坤雨洗清。",
      "画舫乘空书卷白，晴霞映水布衣明。",
      "不辞海上儿童识，亦有祠前老树精。",
      "岁岁放歌来此地，晚年偏喜不簪缨。"
    ]
  },
  {
    "id": "e647d10f4f4f641a59337e6a12cc6f97",
    "title": "代疏答五羊诸友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "白头哭子岂堪闻，信有玄穹怨不仁。",
      "精爽已归千佛国，玄纁未赠九原身。",
      "求之梦后心如失，病是愁中药不神。",
      "鬓脚又添今日白，庭花何异昔年春。",
      "东君此意谁分付，又遣黄鹂唤向人。"
    ]
  },
  {
    "id": "e647d10f4f4f641a080c34448888e2c8",
    "title": "和杨龟山此日不再得韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "能饥谋艺稷，冒寒思植桑。",
      "少年负奇气，万丈磨青苍。",
      "梦寐见古人，慨然悲流光。",
      "吾道有宗主，千秋朱紫阳。",
      "说敬不离口，示我入德方。",
      "义利分两途，析之极毫芒。",
      "圣学信匪难，要在用心臧。",
      "善端日培养，庶免物欲戕。",
      "道德乃膏腴，文辞固秕糠。",
      "俯仰天地间，此身何昂藏。",
      "胡能追轶驾，但能漱馀芳。",
      "持此木钻柔，其如磐石刚。",
      "中夜揽衣起，沉吟独彷徨。",
      "圣途万里馀，发短心苦长。",
      "及此岁未暮，驱车适康庄。",
      "行远必自迩，育德贵含章。",
      "迩来十六载，灭迹声利场。",
      "闭门事探讨，蜕俗如驱羊。",
      "隐几一室内，兀兀同坐忘。",
      "那知颠沛中，此志竟莫强。",
      "譬如济巨川，中道夺我航。",
      "顾兹一身小，所系乃纲常。",
      "枢纽在方寸，操舍决存亡。",
      "胡为谩役役，斫丧良可伤。",
      "愿言各努力，大海终回狂。"
    ]
  },
  {
    "id": "e647d10f4f4f641a220bab6ad86e12ef",
    "title": "答张内翰廷祥书括而成诗呈胡希仁提学",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "古人弃糟粕，糟粕非真传。",
      "眇哉一勺水，积累成大川。",
      "亦有非积累，源泉自涓涓。",
      "至无有至动，至近至神焉。",
      "发用兹不穷，缄藏极渊泉。",
      "吾能握其机，何必窥陈编。",
      "学患不用心，用心滋牵缠。",
      "本虚形乃实，立本贵自然。",
      "戒慎与恐惧，斯言未云偏。",
      "后儒不省事，差失毫厘间。",
      "寄语了心人，素琴本无弦。"
    ]
  },
  {
    "id": "e647d10f4f4f641a5b9cb36dc0419a0c",
    "title": "代简答罗一峰殿元",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "台城一挥袂，忽忽星周五。",
      "路永消息断，年深别离苦。",
      "思君发为白，始白数茎许。",
      "今晨对书尺，白者不可数。",
      "先生天下士，讵肯顾衡宇。",
      "怅望曹溪约，独与光也语。"
    ]
  },
  {
    "id": "e647d10f4f4f641ae03ad8cedc6b1160",
    "title": "赠张叔亨知县",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "栖栖白沙舫，影弄寒江月。",
      "夫君沙阳令，胡事顾微劣。",
      "我祖在九冥，愿君为墓碣。",
      "三夜茆檐下，寒灯坐来灭。",
      "感子心意勤，愧我言词拙。",
      "明发江上舟，踟蹰与君别。"
    ]
  },
  {
    "id": "e647d10f4f4f641af06bd3825327d2bd",
    "title": "戏赠馆宾",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "迟迟岁将暮，戚戚怀故里。",
      "馆中饥鼠多，旅食驴儿尾。",
      "垂德于不报，世间宁有此。",
      "行李无一钱，还家对妻子。"
    ]
  },
  {
    "id": "e647d10f4f4f641a7b902ac44902a9c9",
    "title": "经鳄洲",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "夕舫淩大波，北风吹我席。",
      "冥冥鳄州烟，宛对君山碧。",
      "来雁知天寒，归人看月色。",
      "超超尘外心，浩矣周八极。"
    ]
  },
  {
    "id": "e647d10f4f4f641a3e04ffaff9f2d6dd",
    "title": "厓山看大忠祠竖柱阻风七日后发舟用旧韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "青青奇石草，上有牛羊躅。",
      "汹汹厓门水，远带汤瓶绿。",
      "浮云散孤屿，初日明村曲。",
      "言归辄风涛，无乃疑张陆。",
      "迟迟重迟迟，畏此波心木。"
    ]
  },
  {
    "id": "e647d10f4f4f641a50d48cd46361262d",
    "title": "冬夜二首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "长夜气始凄，木棉被重裘。",
      "端坐思古人，寒灯耿悠悠。",
      "是时病初间，背汗仍未收。",
      "学业坐妨夺，田芜废锄耰。",
      "高堂有老亲，遍身无完紬。",
      "丈夫庇四海，而以俯仰忧。",
      "口腹非所营，水菽吾当求。",
      "明旦理黄犊，进我南冈舟。"
    ]
  },
  {
    "id": "e647d10f4f4f641a50d48cd46a7868f4",
    "title": "冬夜二首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "我从省事来，过失恒十九。",
      "喜怒朝屡迁，言为夕多苟。",
      "平生昩慎独，即事甘掣肘。",
      "孔子万世师，天地共高厚。",
      "颜渊称庶几，好学古未有。",
      "我才虽卤莽，服膺亦云久。",
      "胡然弗自力，万化脱枢纽。",
      "颓颜无复少，此志还遂否。",
      "岁月岂待人，光阴隙中走。",
      "念此不成眠，晨星灿东牖。"
    ]
  },
  {
    "id": "e647d10f4f4f641a99b0c4e7c2810ab8",
    "title": "自策示诸生",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "贤圣久寂寞，六籍无光辉。",
      "元气五百年，一合又一离。",
      "男儿生其间，独往安可辞。",
      "邈哉舜与颜，梦寐或见之。",
      "其人天下法，其言万世师。",
      "顾予独何人，瞻望空尔为。",
      "年驰力不与，抚镜叹以悲。",
      "岂不在一生，一生良迟迟。",
      "今复不鞭策，虚浪死勿疑。",
      "请回白日驾，鲁阳戈正挥。"
    ]
  },
  {
    "id": "e647d10f4f4f641a7f5a10442bcdc6ba",
    "title": "题冷庵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "举世好近热，子独畏之猛。",
      "投身向壑雪，永谢白日影。",
      "玉壶贮清冰，秋露滴金井。",
      "是以冷自胜，于世非绝屏。",
      "假令务绝屏，过与近热等。",
      "我以道眼观，天下方首肯。",
      "寒暑两推移，正中太和境。",
      "寄语庵中人，不热亦不冷。"
    ]
  },
  {
    "id": "e647d10f4f4f641a10738f8386092e16",
    "title": "感事",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "君心如逝水，一往不复旋。",
      "谁能万里浪，安坐驾此船。",
      "伤哉一何愚，由我不由天。",
      "仁者固有矜，智士乃自全。"
    ]
  },
  {
    "id": "e647d10f4f4f641a8f4f2defe6ed5635",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天城列两仪，其中位太极。",
      "不悟名象生，焉知画前易。",
      "伏羲古已亡，图书久晦蚀。",
      "寄语山中人，妙契在端默。"
    ]
  },
  {
    "id": "e647d10f4f4f641a8f4f2defe2401b34",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "翠玄在何许，乃在金鳌麓。",
      "石门俯深幽，来者秉明烛。",
      "绣壁谁可缘，丹房我当宿。",
      "呼童烹金鳌，膏此千丈木。"
    ]
  },
  {
    "id": "e647d10f4f4f641a8f4f2defdd3e8967",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "西湖有一峰，天地得撑拄。",
      "旁有龙塘峡，北有浮香坞。",
      "我行昆仑丘，一望一延伫。",
      "归来二三子，抵掌太极语。"
    ]
  },
  {
    "id": "e647d10f4f4f641a8f4f2defc4823565",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一峡蟠一龙，群山莽回互。",
      "武夷虽九曲，三峡谁胜负。",
      "澄澄水上月，历历谷中树。",
      "焉得千丈筇，坐弄潺湲处。"
    ]
  },
  {
    "id": "e647d10f4f4f641a8f4f2def0b7b8153",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一鳌海上来，头戴雪花白。",
      "诸鳌起相拒，千秋归不得。",
      "仙人罗一峰，永戏金鳌侧。",
      "借问别离时，西佛生弥勒。"
    ]
  },
  {
    "id": "e647d10f4f4f641a8f4f2defa117578c",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "玉冕臣诸峰，左右罗络之。",
      "云来巾其颠，得雨不复疑。",
      "岂无泽物功，云覆在何时。",
      "怅望百谷春，广济苍生饥。"
    ]
  },
  {
    "id": "e647d10f4f4f641a8f4f2def9154b204",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "我昔游太空，太空云冥冥。",
      "归来控翠虬，力与金鳌争。",
      "巍巍太极尊，挥置东西行。",
      "如何千载下，空儗飞舆名。"
    ]
  },
  {
    "id": "e647d10f4f4f641a8f4f2def57524e41",
    "title": "湖西八景为罗修撰作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "大流无此奇，偶置银河倾。",
      "愿回银河流，免与世浊并。",
      "一洗日月光，再洗天地清。",
      "何止天地清，万世无甲兵。"
    ]
  },
  {
    "id": "e647d10f4f4f641aeee90abfc663709d",
    "title": "梦观化书六字壁间曰造物一场变化",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "孔子曳杖歌，逍遥梦化后。",
      "我梦已逍遥，六字书在牖。",
      "圣愚各有尽，观化一遭走。",
      "问我年几何，春秋四十九。",
      "死生若昼夜，当速何必久。",
      "即死无所怜，乾坤一刍狗。"
    ]
  },
  {
    "id": "e647d10f4f4f641a6dc8697584a34b96",
    "title": "扶南访黄岩尹邝载道适来顾白沙两不值赋三侧韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "行舟石门浪，不识扶溪口。",
      "时时闻来往，日入丧水手。",
      "昨暮黄岩马，来嘶白沙柳。",
      "惜哉两不遇，独坐空搔首。"
    ]
  },
  {
    "id": "e647d10f4f4f641a6dc8697597c39cfa",
    "title": "扶南访黄岩尹邝载道适来顾白沙两不值赋三侧韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "我有一斗酒，愿与子秉烛。",
      "子来复空去，值我不在屋。",
      "稚子呼不至，踉跄走入竹。",
      "明旦归我艇，先后迓以告。"
    ]
  },
  {
    "id": "e647d10f4f4f641a6dc86975a0e0ce4f",
    "title": "扶南访黄岩尹邝载道适来顾白沙两不值赋三侧韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "闲居不儗出，偶出负佳客。",
      "问客来何许，来自黄岩谪。",
      "长安接笑语，中道有暌隔。",
      "悠悠百年内，与子异显默。"
    ]
  },
  {
    "id": "e647d10f4f4f641a847234f5316f3ef9",
    "title": "贪泉",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "藜藿可养生，柏棺可送死。",
      "瓦砾是黄金，贪泉亦清泚。",
      "饮水心不易，岂独夷齐尔。",
      "山鬼笑侬家，侬家笑山鬼。"
    ]
  },
  {
    "id": "e647d10f4f4f641a6b78cbc9c28b504a",
    "title": "九日诸友会饮白沙得雁字",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黄菊有佳辰，良朋乐呼唤。",
      "争持渊明杯，来接子桑饭。",
      "落叶迎马鞭，斜晖转沙岸。",
      "雨声静秋竹，池影入江雁。",
      "酒酣独高歌，呼儿续我断。",
      "诸君极留恋，十觞亦不算。",
      "虽无孟嘉量，且免落帽乱。",
      "百年能几何，去者已强半。",
      "来会安可期，细把茱萸看。"
    ]
  },
  {
    "id": "e647d10f4f4f641a1c04b200f08b5a33",
    "title": "赠林汝和通判",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "在昔黄金台，与子初周旋。",
      "萍逢忽相失，不见垂十年。",
      "昔为礼曹官，今摇庆阳鞭。",
      "常闻太华峰，峻绝峙中天。",
      "雅志在登陟，矫如孤鹄鶱。",
      "适来南海旁，问讯沧洲廛。",
      "语旧未终日，栖栖有所牵。",
      "丈夫重出处，富贵如浮烟。",
      "行则为在田，止则为在渊。",
      "劳劳夫何为，赠子千金言。"
    ]
  },
  {
    "id": "e647d10f4f4f641afea9385276ff571e",
    "title": "赠马龙如湖西奠一峰先生",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "晨兴坐扪虱，有客窥我床。",
      "客来问何许，颜色惨不光。",
      "去岁秋在季，文星坠西江。",
      "而师罗一峰，幸视我弟兄。",
      "相见不得语，失声泪滂滂。",
      "子行诣湖西，问讯我有将。",
      "夙昔梦见之，恍若芙蓉城。",
      "觉来索苦句，句就涕未停。",
      "何以告一峰，寄意于瓣香。",
      "索火化奠文，一峰其洋洋。",
      "我病久南海，欲往未得行。",
      "送子出门去，目极秋天长。"
    ]
  },
  {
    "id": "e647d10f4f4f641a0e3fb6d2290233d8",
    "title": "赛兰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "南有赛兰香，名花人未识。",
      "光风散微馨，甘露洗新碧。",
      "一月薰蒸来，氤氲在肝膈。",
      "乃知方寸根，中禀天地塞。",
      "谁为续骚手，俯仰空悽恻。",
      "窗户悄无人，图书共昕夕。"
    ]
  },
  {
    "id": "e647d10f4f4f641adc109a54aa6bd484",
    "title": "赠陈秉常",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "远色霁初景，清风振遥林。",
      "子来入我室，弄我花间琴。",
      "正声一何长，幽思亦已深。",
      "愿留一千岁，赠子瑶池音。"
    ]
  },
  {
    "id": "e647d10f4f4f641adc109a542e88e8f6",
    "title": "赠陈秉常",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黍稷杂萑苇，邪思乱正性。",
      "人为一卤莽，诿曰天之命。",
      "白日朝出东，须臾复西暝。",
      "良时诚可惜，逝矣悲莫竞。"
    ]
  },
  {
    "id": "e647d10f4f4f641adc109a54304da390",
    "title": "赠陈秉常",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "大舜卷娄之，庄周竟奚取。",
      "人生贵识真，勿作孟浪死。",
      "谁能去中土，僦舍朝鲜里。",
      "白首金石交，视我南川子。"
    ]
  },
  {
    "id": "e647d10f4f4f641adc109a543c033898",
    "title": "赠陈秉常",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "我否子亦否，我然子亦然。",
      "然否苟由我，于子何有焉。",
      "人生寄一世，落叶风中旋。",
      "胡为不自返，浊水迷清渊。"
    ]
  },
  {
    "id": "e647d10f4f4f641a94f5906d2d37b8db",
    "title": "制布裘成偶题寄黎雪青",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "海布剪黄云，岭绵庄白雪。",
      "制为道人衣，方直无周折。",
      "吾老不出门，躬耕慕冀缺。",
      "黄昏披此裘，坐望梅村月。",
      "美人遗我酒，小酌三杯烈。",
      "半酣发浩歌，声光真朗彻。",
      "是身如虚空，乐矣生灭灭。"
    ]
  },
  {
    "id": "e647d10f4f4f641a5c8c3b7f965115ca",
    "title": "紫菊吟寄林时嘉",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "严霜百卉枯，三径挺秋菊。",
      "绿叶明紫英，微风递寒馥。",
      "芳情谢桃李，雅望联松竹。",
      "怀哉种花人，杳在江一曲。",
      "遗我盎中金，南窗伴幽独。",
      "时无续骚手，憔悴谁当录。",
      "且脱头上巾，茅柴今可漉。"
    ]
  },
  {
    "id": "e647d10f4f4f641aaa27cf8eaef2a7d3",
    "title": "感鸟",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "有鸟不知名，皎然闺中清。",
      "育雏上庭竹，众鸟不敢凌。",
      "暮雨衔虫归，唤雏雏不应。",
      "以翼覆雏宿，夜久巢屡惊。",
      "小仆极残忍，不眠伺东荣。",
      "扳巢袭其母，母去巢亦倾。",
      "一雏堕地死，二雏尚咿嘤。",
      "平明视竹根，群蚁正经营。",
      "子弱母护之，无母何以生。",
      "呜呜号者死，宛有雌雄情。",
      "入帘逼我枕，为我再三鸣。",
      "此鸟初来巢，卑卑近前楹。",
      "我无害鸟心，人谓此鸟灵。",
      "终焉失所托，此祸将孰惩。",
      "吾甚愧此鸟，感之欲沾缨。",
      "呼奴挞其背，流血非所矜。",
      "再拜谢此鸟，此意何由平。"
    ]
  },
  {
    "id": "e647d10f4f4f641a8033662c7dc2663e",
    "title": "题万硕司训风木图",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "把君风木图，识君风木心。",
      "贤者不易贵，远者宁务今。",
      "嗟哉鼎与茵，充足时所钦。"
    ]
  },
  {
    "id": "e647d10f4f4f641a1bcef13b7e0c87a9",
    "title": "筑室",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "辛勤结吾庐，经始算一策。",
      "广狭更度量，卑高在平秩。",
      "堂以备荐享，阁以邀风日。",
      "前榜贞节门，后治渭川室。",
      "四垣谢粉饰，牡蛎高为骨。",
      "仰瞻势微峻，其间仅容膝。",
      "既以储简编，犹堪敛袍笏。",
      "是年秋在仲，筮日欣得吉。",
      "良友交助余，众工告易毕。",
      "把酒对梅花，浩歌新突兀。"
    ]
  },
  {
    "id": "e647d10f4f4f641a6681a24ee8cce075",
    "title": "宾阳楼八景谷城呼月",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "微月瞰高楼，楼中酒初泻。",
      "旁见谷城山，孰为呼月者。",
      "腾腾露光景，寂寂开迥野。",
      "笑问圯上翁，何如此山下。"
    ]
  },
  {
    "id": "e647d10f4f4f641a6681a24e3b7f0b69",
    "title": "宾阳楼八景谷城呼月",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "日夕楼上饮，瞻望南山阿。",
      "樵夫睨林木，会意岂在多。",
      "白云满山径，负薪行复歌。",
      "人生异出处，贫贱奈尔何。"
    ]
  },
  {
    "id": "e647d10f4f4f641a6681a24ee9c855c5",
    "title": "宾阳楼八景谷城呼月",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "有月来照人，沉竿坐罗水。",
      "意与罗水深，夜静歌亦起。",
      "江湖虽云乐，天地惧终否。",
      "豪哉宾阳子，发积异姜吕。"
    ]
  },
  {
    "id": "e647d10f4f4f641a4ac580eb37abcf57",
    "title": "读林缉熙近诗时缉熙典文衡闽中欲便道还家数夕前尝梦见之故有是作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "言笑不可亲，中宵驰梦想。",
      "君行几千里，道路轻闽广。",
      "忽见囊中诗，区区谢官长。",
      "深渊或遗珠，努力试一往。",
      "微官亦何事，感激章欲上。",
      "行止各有时，姓名忌标榜。",
      "此言谁为傅，聊以慰俯仰。"
    ]
  },
  {
    "id": "e647d10f4f4f641a7cb9226f072d8345",
    "title": "将如外海看山先寄道傍诸友",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "吾衰何所如，俯仰在一席。",
      "舍傍有小水，相望渺南北。",
      "静久动乃宜，住多行亦得。",
      "朝往暮南还，路旁事旧识。",
      "故人邀我饭，半饷吾未惜。",
      "东老对回公，神仙无恶客。"
    ]
  },
  {
    "id": "e647d10f4f4f641ad98ccd7d5b73f7bd",
    "title": "谢琴月惠荔枝",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "长夏风雨过，西良荔枝熟。",
      "晚有好事人，提筐归我屋。",
      "老母不肯尝，馨香闻隔宿。",
      "上以荐祖考，交分及僮仆。",
      "第令筐中有，不畏稚儿哭。",
      "尔惠良足嘉，吾亲素多淑。",
      "在德不在物，岂谓穷口腹。",
      "东坡三百颗，日啖不知足。",
      "长为岭南人，千载披心曲。"
    ]
  },
  {
    "id": "e647d10f4f4f641a99601bba5c0a88f6",
    "title": "秋兴三首其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "西风振庭木，虚堂夜萧萧。",
      "揽衣起步月，归雁双飘飖。",
      "天地岂予独，知音不可招。",
      "冥心祈有合，怅望空云霄。"
    ]
  },
  {
    "id": "e647d10f4f4f641a99601bbad243af33",
    "title": "秋兴三首其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "盛时不得意，衰老徒伤悲。",
      "志士曷为尔，载籍多见之。",
      "翘首面昆仑，白龙有遗池。",
      "振衣一千仞，高咏秋风谁。"
    ]
  },
  {
    "id": "e647d10f4f4f641a99601bbabf84ed8e",
    "title": "秋兴三首其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "海上有一士，来往不知年。",
      "或就胥靡饭，或投上方眠。",
      "游处各有徒，孰谓世情然。",
      "饮酒不在醉，弄琴本无弦。",
      "借问子为谁，得非鲁仲连。"
    ]
  },
  {
    "id": "e647d10f4f4f641a8debf28e32715195",
    "title": "赠李世卿六首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "采菊复采菊，严霜下庭木。",
      "岂无桃李颜，畏此天地肃。",
      "落落枝上英，未伤餐者独。",
      "持赠楚人归，投之江鱼腹。"
    ]
  },
  {
    "id": "e647d10f4f4f641a8debf28ee1c44a2f",
    "title": "赠李世卿六首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "青青墙下竹，冬后色如是。",
      "灿灿月中花，岁寒香不匮。",
      "新知语未足，远别情难置。",
      "独上江门舟，北风日凌厉。"
    ]
  },
  {
    "id": "e647d10f4f4f641a8debf28e57eb44b4",
    "title": "赠李世卿六首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "进亦人所忧，退亦人所忧。",
      "得亦人所忧，失亦人所忧。",
      "所忧非忧道，所忧其可留。",
      "所忧非忧贫，所忧其可休。",
      "古来向道人，能辩忧所由。",
      "去去凌九霄，行行戒深沟。",
      "敬此之谓修，怠此之谓流。"
    ]
  },
  {
    "id": "e647d10f4f4f641a8debf28e2db2e799",
    "title": "赠李世卿六首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "元神诚有宅，灏气亦有门。",
      "神气人所资，孰谓老氏言。",
      "下化囿其迹，上化归其根。",
      "至要云在兹，自馀安足论。"
    ]
  },
  {
    "id": "e647d10f4f4f641a8debf28ed4d726bd",
    "title": "赠李世卿六首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "可以参两间，可以垂万世。",
      "圣人与人同，圣人与人异。",
      "尧舜于舞雩，气象一而已。",
      "大者苟不存，翩翩竟奚取。",
      "老夫尝用力，兹以告吾子。",
      "文字费精神，百凡可以止。",
      "一落永不收，年光建瓴水。"
    ]
  },
  {
    "id": "e647d10f4f4f641a8debf28e0d1d5d71",
    "title": "赠李世卿六首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "上上昆仑峰，诸山高几重。",
      "望望沧溟波，百川大几何。",
      "卑高入揣料，小大穷多少。",
      "不如两置之，直于了处了。"
    ]
  },
  {
    "id": "e647d10f4f4f641a5c11f400f1150851",
    "title": "观自作茅笔书",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "神往气自随，氛氲觉初沐。",
      "圣贤一切无，此理何由瞩。",
      "调性古所闻，熙熙兼穆穆。",
      "耻独不耻独，茅锋万茎秃。"
    ]
  },
  {
    "id": "e647d10f4f4f641a9114344206c70c6d",
    "title": "容圭挽诗三首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "师友道久衰，穷乡无可者。",
      "是非真妄间，彼此不相假。",
      "所适一以偏，较然见趋舍。",
      "滔滔复滔滔，风俗日益下。",
      "圭也何所之，终身在陶冶。"
    ]
  },
  {
    "id": "e647d10f4f4f641a91143442a6d9fbeb",
    "title": "容圭挽诗三首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "四雏一母乳，衎衎东山岑。",
      "二雏羽翼长，一去无遗音。",
      "母哀二雏小，中夜哀莫任。",
      "感此骨肉别，悄然伤我心。",
      "萧萧暮色起，脉脉春江深。",
      "百年会有尽，泪下雍门琴。"
    ]
  },
  {
    "id": "e647d10f4f4f641a911434429dce8446",
    "title": "容圭挽诗三首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "容氏多兄弟，西良此白眉。",
      "源源来讲席，稍稍树头篱。",
      "行可乡人敬，心惟我辈知。",
      "临危仆且至，忍死待斯须。"
    ]
  },
  {
    "id": "e647d10f4f4f641ad1674a89072e252b",
    "title": "益母草",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "有草人不识，弃之等蒿莱。",
      "时来见任使，到口生风雷。",
      "溲也佐未足，益以蜜与醅。",
      "生者得其养，死者无遗胎。",
      "岐黄开本草，夭札人所哀。",
      "一物具一周，神功不可猜。",
      "佳名夙所慕，广济真天才。"
    ]
  },
  {
    "id": "e647d10f4f4f641a60efe25abc67d70b",
    "title": "有怀世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "仙鹤去不归，黄鹂向人语。",
      "空馆忽相思，云山杳何许。",
      "出门东望海，默默空延伫。",
      "月出潮复来，鸣桡下沧渚。"
    ]
  },
  {
    "id": "e647d10f4f4f641a60efe25a34952bcf",
    "title": "有怀世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "时雨日夕来，郊原蔼新绿。",
      "白云被重崖，下映寒塘曲。",
      "情结竹上言，魂消井边躅。",
      "三年隔潇湘，书至不可读。"
    ]
  },
  {
    "id": "e647d10f4f4f641a60efe25a72896f23",
    "title": "有怀世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "伏枕庐山下，春怀惨不舒。",
      "哀弦久去耳，风韵今何如。",
      "灼灼花自媚，嘤嘤鸟相娱。",
      "高台夕流盼，古道行人疏。"
    ]
  },
  {
    "id": "e647d10f4f4f641a60efe25a7b260a44",
    "title": "有怀世卿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "烦嚣谢人境，抱膝山台居。",
      "奈此枝上鸟，交交春雨馀。",
      "少年耳目冗，衰老不能虚。",
      "安得鲁连子，从之泛江湖。"
    ]
  },
  {
    "id": "e647d10f4f4f641a68c88d351854c0d0",
    "title": "送刘方伯东山先生",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "未别情何如，已别情尤邈。",
      "岂无尺素书，远寄天一角。",
      "江门卧烟艇，酒醒蓑衣薄。",
      "明月照古松，清风洒孤鹤。"
    ]
  },
  {
    "id": "e647d10f4f4f641a81fada9aaf8745ff",
    "title": "游圭峰同世卿作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "穷居无岁年，老梦得迂朽。",
      "永托山水间，东西事游走。",
      "幽幽铁桥花，怅望未得手。",
      "杖履聊此跻，微霜正疏柳。",
      "敛襟欲无言，会意岂在酒。",
      "沧海当我前，昆仑卓我后。",
      "但谈孔氏规，坐失微生亩。"
    ]
  },
  {
    "id": "e647d10f4f4f641aff76de2058dd5a34",
    "title": "示李孔修近诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "昔别秋未深，今来岁方晏。",
      "吾衰忘笔砚，月记诗半板。",
      "或疑子美圣，未若陶潜淡。",
      "习气移性情，正坐闻道晚。",
      "为我试读之，如君当具眼。"
    ]
  },
  {
    "id": "e647d10f4f4f641a7d1917fdd5e62a72",
    "title": "蒋韶州书至代简答之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "相别何悠悠，梅花十寒整。",
      "音尘中断绝，窅若堕深井。",
      "忽枉尺素书，开读喜不定。",
      "庾岭秋正高，扬旌下松径。",
      "君才足理郡，韶民日延颈。",
      "古来水火喻，子产功在郑。",
      "岁计谅有馀，愿闻下车令。"
    ]
  },
  {
    "id": "e647d10f4f4f641a443fd4d79c090c69",
    "title": "八月二十四日𩗗作多溺死者",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "坐忘一室内，天地极劳攘。",
      "颠浪雷殷江，流云墨推障。",
      "高田水灭顶，别坞风翻舫。",
      "大块本无心，纵横小儿状。",
      "江门三两诗，饶舌天机上。"
    ]
  },
  {
    "id": "e647d10f4f4f641a031254b47bac5fb6",
    "title": "读张廷实主事近稿",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "世惟识宝人，惜宝如惜子。",
      "宝为物所掩，念之容色悴。",
      "一朝此宝来，辄复喜不已。",
      "喜戚由宝故，以识为心累。"
    ]
  },
  {
    "id": "e647d10f4f4f641a2b83fe96fe49e28a",
    "title": "赠针灸杨飞",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "昔吾见尔翁，卖药金陵市。",
      "手持一寸针，针落病者起。",
      "我主大行人，翩翩酒相值。",
      "京中多异客，飞盖若流水。",
      "一峰挟一囊，有药能医世。",
      "时当引疾去，东西各飘逝。",
      "岁月忽复多，囊括针亦废。",
      "君来还见予，俯仰相悲喜。",
      "何期二纪下，重睹无双技。",
      "瞻彼老定山，风波五千里。",
      "金陵多旧游，存殁宁复记。",
      "人生若浮烟，为君语如是。"
    ]
  },
  {
    "id": "e647d10f4f4f641a41f0a75de1fca33d",
    "title": "正月二日雨雹",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "雨水不雨水，雨雹胡乃然。",
      "小者如莲实，大者如弹丸。",
      "仍闻隔江言，有雹大如拳。",
      "吾君古帝尧，神功格皇天。",
      "雹往而霰来，无乃为丰年。"
    ]
  },
  {
    "id": "e647d10f4f4f641a28ed6ed5cd1af9e3",
    "title": "五日雨霰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "北风卷长云，晨光坐来灭。",
      "映空絮忽飞，谁谓越无雪。",
      "元气塞天地，万古常周流。",
      "闽浙今洛阳，吾邦亦鲁邹。",
      "星临雪乃应，此语非谬悠。"
    ]
  },
  {
    "id": "e647d10f4f4f641a49b56449b584130b",
    "title": "读张地曹偶拈之作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "拈一不拈二，乾坤一为主。",
      "一番拈动来，日出扶桑树。",
      "寂然都不拈，江河自流注。",
      "濓洛千载传，图书乃宗祖。",
      "昭昭圣学篇，授我自然度。"
    ]
  },
  {
    "id": "e647d10f4f4f641add2e5fb18599bb55",
    "title": "不习书绢殊失故态已付染师作碧玉老人卧帷矣呵呵拙诗纪兴录上顾别驾先生以博一笑",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "用绢不用里，下笔无神气。",
      "何况辟其行，大小难更置。",
      "能书法本同，万物性各异。",
      "茅君疏而野，拘拘用乃废。",
      "我且毛颖之，安能免濡滞。",
      "书成始大惭，未忍水火弃。",
      "持以付染师，经营卧帷事。",
      "作诗告先生，其契茅君理。"
    ]
  },
  {
    "id": "e647d10f4f4f641a18b0d1e529ef1e37",
    "title": "赠黎秀才",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "月行在青天，月影沉碧水。",
      "谁为弄影人，吾与黎生耳。",
      "黎生青云彦，偶值薇垣使。",
      "明日还端阳，赠君惟有此。"
    ]
  },
  {
    "id": "e647d10f4f4f641a128129fb44f7d548",
    "title": "赠周文都",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "十年两别君，一别一回老。",
      "问药朱陵游，吾兹恨不早。",
      "平生忧乐心，相对各倾倒。",
      "远别望眼昏，浮云不堪扫。"
    ]
  },
  {
    "id": "e647d10f4f4f641a893f6374381d5fd0",
    "title": "寄李子长",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "仙城李子长，短发不及寸。",
      "家有觅粟儿，时无郭元振。",
      "经年断往还，使我勤问讯。",
      "宁知造化心，天地无情尽。"
    ]
  },
  {
    "id": "e647d10f4f4f641a893f637459fe3164",
    "title": "寄李子长",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "祝融我当往，往处还自然。",
      "未往亦由我，安知不是仙。",
      "是身元有患，天道岂无缘。",
      "难逢俗人说，可为知者传。"
    ]
  },
  {
    "id": "e647d10f4f4f641afc7aa14f9b2bdfca",
    "title": "寄题严州严先生祠壁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "既上桐江台，复弄桐江钓。",
      "不食桐江鱼，不怕严光笑。",
      "衣巾人笑侬，羊裘终未了。",
      "堂堂范公碑，千古称独妙。"
    ]
  },
  {
    "id": "e647d10f4f4f641ae3f91a603ff2d38c",
    "title": "卧游罗浮登飞云",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "马上问罗浮，罗浮本无路。",
      "虚空一拍手，身在飞云处。",
      "白日何冥冥，乾坤一风雨。",
      "蓑笠将安之，徘徊四山暮。"
    ]
  },
  {
    "id": "e647d10f4f4f641ae3f91a60d6fd9ac3",
    "title": "卧游罗浮登飞云",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "一度一万丈，飞空本无铁。",
      "何名为飞空，道是安排绝。",
      "夜久天宇高，霜清万籁彻。",
      "手持青琅玕，坐弄碧海月。"
    ]
  },
  {
    "id": "e647d10f4f4f641ae3f91a609a45de6c",
    "title": "卧游罗浮登飞云",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天风吹我笠，吹下黄龙顶。",
      "两手捉笠行，不知白日暝。",
      "赤松见我笑，却立千丈影。",
      "童子问赤松，云深各不领。"
    ]
  },
  {
    "id": "e647d10f4f4f641ae3f91a60bf20ba5e",
    "title": "卧游罗浮登飞云",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "山大必有灵，土高岂无异。",
      "翠浮几千丈，日月东南翳。",
      "我寻五岳来，未问仙家事。",
      "绝顶望九州，衡山正西峙。"
    ]
  },
  {
    "id": "e647d10f4f4f641a52d082fc3d5a77b5",
    "title": "寒菊",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "菊花正开时，严霜满中野。",
      "从来少人知，谁是陶潜者。",
      "碧玉岁将穷，端居酒堪把。",
      "南山对面时，不取亦不舍。"
    ]
  },
  {
    "id": "e647d10f4f4f641a25388d0c96abcd98",
    "title": "寄贺柯明府",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "世乱隳节义，临危忘大伦。",
      "此风何可长，此恨何由申。",
      "仲尼忧万世，作经因感麟。",
      "往者宋元间，适逢大运屯。",
      "仰天泣者谁，屈指张陆文。",
      "临事诚已疏，哀歌竟云云。",
      "一正天地纲，我祖圣以神。",
      "缺典谁表章，厓山莽荆榛。",
      "寥寥二百年，大忠起江濆。",
      "慈元庙继作，烂映厓山云。",
      "近者阳江尹，一念何精勤。",
      "作祠比厓山，两庙存三仁。",
      "大封赤坎墓，昭昭惬众闻。",
      "深悲鱼腹冷，一跃海门春。",
      "厓海风波隔，阳江面目新。",
      "自然声气应，坐使风俗淳。",
      "短卷心先贺，神交梦每亲。",
      "琢词告万世，老病敢辞君。"
    ]
  },
  {
    "id": "e647d10f4f4f641af006ff12b59d4d86",
    "title": "偶书所见",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "厓倾百丈泉，直下注东川。",
      "翳流起大舂，覆茅于其巅。",
      "一为利所驱，取便世争先。",
      "汉阴喻桔槔，所见无不然。",
      "嗟哉抱瓮心，古道何由全。"
    ]
  },
  {
    "id": "e647d10f4f4f641a04f9750fc57902c5",
    "title": "谢邓督府惠交藤酒至",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "使来遗一樽，百金不愿易。",
      "遇药如遇仙，奇方闻在昔。",
      "卓哉李文公，作传甚详悉。",
      "感公嘉惠心，何以酬公德。",
      "但恐命不齐，服药也无益。"
    ]
  },
  {
    "id": "e647d10f4f4f641ab82a3d706fec7fca",
    "title": "晓枕",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天地无穷年，无穷吾亦在。",
      "独立无朋俦，谁为自然配。",
      "舂陵造物徒，斯人可神会。",
      "有如寿厓者，乃我之侪辈。",
      "永结无情游，相期八纮外。"
    ]
  },
  {
    "id": "e647d10f4f4f641aa4c33f184931ac1c",
    "title": "题端阳李太守甘霖重应卷",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "岭南名刺史，端阳有成绩。",
      "端阳问为谁，长沙垂令德。",
      "曰惟长沙公，善非一代积。",
      "去年苗欲槁，公寝不安席。",
      "手拈一炷香，须臾见昭假。",
      "今年事复然，斯民忻目击。",
      "甘霖雨下土，郊野望四塞。",
      "滂沱及邻壤，秋田足民食。",
      "公惠宁有心，斯民感公德。",
      "口颂遂成碑，举手还加额。",
      "安得长沙公，为我大邦伯。",
      "坐令十郡内，广布阳春泽。",
      "闾阎兴孝悌，四野无盗贼。",
      "共育太和春，絪缊谢反侧。"
    ]
  },
  {
    "id": "e647d10f4f4f641acfd02f74c2d1de61",
    "title": "和罗服周对菊见寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "春来苦不早，春去常愿迟。",
      "嗟哉造化机，万物安得知。",
      "岁晏菊始吐，鲜鲜在东篱。",
      "不污桃李尘，永续徵君诗。"
    ]
  },
  {
    "id": "e647d10f4f4f641a2f692b9b04da7d84",
    "title": "龟山夜月",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "万古此龟山，万古此明月。",
      "开帘望龟山，岱宗固无别。",
      "但恐山多云，风吹乱人睫。"
    ]
  },
  {
    "id": "e647d10f4f4f641a2176129c3d9d347b",
    "title": "偶得寄东所二首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "知暮则知朝，西风涨暮潮。",
      "千秋一何短，瞬息一何遥。",
      "有物万象间，不随万象凋。",
      "举目如见之，何必穷扶摇。"
    ]
  },
  {
    "id": "e647d10f4f4f641a2176129ce0ea161a",
    "title": "偶得寄东所二首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "登高未必高，老脚且平步。",
      "平步人不疑，东西任四顾。",
      "岂无见在心，何必拟诸古。",
      "异体骨肉亲，有生皆我与。",
      "失之万里途，得之咫尺许。",
      "得失在斯须，谁能别来去。",
      "明日立秋来，人方思处暑。"
    ]
  },
  {
    "id": "e647d10f4f4f641a921fb3e75107a410",
    "title": "马牙香",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "炉中煨白术，坐上有青天。",
      "绮季奕未毕，夷齐上西山。",
      "沉檀皆下品，欲语不同年。"
    ]
  },
  {
    "id": "e647d10f4f4f641a6ac46c7a8b873cef",
    "title": "题心泉赠黄叔仁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "夜半汲山井，山泉日日新。",
      "不将泉照面，白日多飞尘。",
      "飞尘亦无害，莫弄桔槔频。"
    ]
  },
  {
    "id": "e647d10f4f4f641aea2c61a743154ce0",
    "title": "赠伍弼归觐",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "诸生胡不归，九月望庭闱。",
      "山北山南道，纷纷落叶飞。",
      "呼儿巾木榻，谢客掩荆扉。",
      "不尽来时约，堪沾别处衣。"
    ]
  },
  {
    "id": "e647d10f4f4f641a6ad59fdc930f4b9a",
    "title": "真乐吟效康节体",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "真乐何从生，觉者不复言。",
      "或疑诗语工，或云饮者贤。",
      "或书役心情，或琴以自宣。",
      "真乐生于心，乃在至和间。",
      "行如云在天，止如水在渊。",
      "静者识其端，此心当乾乾。"
    ]
  },
  {
    "id": "e647d10f4f4f641af05caea173b0bde9",
    "title": "得何时矩书",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "良友惠我书，书中竟何如。",
      "上言我所忧，下述君所移。",
      "开缄读三四，亦足破烦污。",
      "丈夫立万仞，肯受寻尺拘。",
      "不见柴桑人，丐食能欢娱。",
      "孟轲走四方，从者数十车。",
      "出处固有间，谁能别贤愚。",
      "鄙夫患得失，较计于其初。",
      "高天与深渊，悬绝徒嗟吁。"
    ]
  },
  {
    "id": "e647d10f4f4f641ae8dd125cbd97ee5b",
    "title": "盆池栽莲至秋始花其四",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "此夕不能寐，此乐殊无央。",
      "下堂步明月，月印花自长。",
      "涓涓花间露，夜滴池水香。",
      "但惜花月好，那知风露伤。"
    ]
  },
  {
    "id": "e647d10f4f4f641af3afc2d6490e48e6",
    "title": "弄孙",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "画栋三重檐，曈昽晓雀穿。",
      "一儿卧我膝，一儿坐奴肩。",
      "风日秋逾美，诗书老未传。",
      "二雏当慰我，心赏独悠然。"
    ]
  },
  {
    "id": "e647d10f4f4f641a17047771b6f9dd55",
    "title": "送郑巡检休官还莆",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "卑栖一枝足，高举入云层。",
      "大鹏非斥鴳，斥鴳非大鹏。",
      "卑高各有适，小大不相能。",
      "归去木兰溪，溪鱼美可罾。"
    ]
  },
  {
    "id": "e647d10f4f4f641a0822bb21f2e032bb",
    "title": "菊节后五日丁明府彦诚携酒来饮白沙社赋补会其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "秋色上篱尖，天高霜气严。",
      "对花无阿堵，笑我似陶潜。",
      "节去杯盘在，公来吏隐兼。",
      "江门赋补会，胜话无穷年。"
    ]
  },
  {
    "id": "e647d10f4f4f641a733639b1d45fd1ad",
    "title": "晓枕示湛雨龚曰高其一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "二千六百丈，脚底是飞云。",
      "悠悠四十年，欲往念徒勤。",
      "多谢红藤子，扶吾还数君。",
      "铁桥问何如，见景胜于闻。"
    ]
  },
  {
    "id": "e647d10f4f4f641a637d6256615ca36d",
    "title": "挽黎雪青",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "诗草人收味月亭，先生何处独登瀛。",
      "山云自映新坟白，斋榜空悬旧雪青。",
      "到了有生还似寄，寻思是梦不如醒。",
      "只应更坐蒲团破，读尽琅函几部经。"
    ]
  },
  {
    "id": "e647d10f4f4f641ad935d726181c6f2e",
    "title": "听李深之说绿护屏圣池歌",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天风吹断云冥冥，阴崖露滴池水清。牧童投竿蛟龙怒，空山白曰雷霆惊。",
      "好事何人解寻觅，李生为我言历历。安得健步上峥嵘，万里直见沧波横。",
      "更凭猛手碎嵯峨，一径密绕青松多。池旁是我安乐窝，近者青松远沧波，红尘溷溷如吾何。"
    ]
  },
  {
    "id": "e647d10f4f4f641aa622eb07fd362c27",
    "title": "除夕呈家兄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "去年除夕色未槁，今年除夕兄已老。",
      "小弟朱颜不如昨，但说穷通无丑好。",
      "山中茅屋二十年，日月逝矣如奔川。",
      "兄弟五男并四女，啜菽饮水同炊烟。",
      "慈母年高白发少，二十孀居忧未了。",
      "眼前黄口那得知，争觅梨栗相喧炊。",
      "我年未老筋力衰，耒耜即付大头儿。",
      "童牛生角禾登垄，为我且给通家麋。"
    ]
  },
  {
    "id": "e647d10f4f4f641aa92ba9d8e6f6f43c",
    "title": "别苍梧席间呈谢大参段都阃",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "苍梧城中三日雨，晓坐肩舆辞两府。",
      "参西藩者谢大夫，枉与段侯同出祖。",
      "麻衣搭飒滥西席，对坐一文兼一武。",
      "三人相逢岂易得，一金便作华筵主。",
      "酒酣拥盖回仙亭，立马苍茫别容与。"
    ]
  },
  {
    "id": "e647d10f4f4f641a940c005d6b57cb47",
    "title": "赠陈冕",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "南有沧溟水，北有昆仑山，我屋正在溪山间。瞻望不远行实难，白云朝暮常漫漫。",
      "桃花欲开梅又残，问君此去何时还。"
    ]
  },
  {
    "id": "e647d10f4f4f641a4ee9965132cdb42b",
    "title": "过端溪砚坑",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "峡云锁断端溪水，白鹤群飞峡山紫。",
      "独怜深山老鸲鹆，万古西风吹不起。",
      "安得猛士提千钧，乱石溪边夜捶碎。"
    ]
  },
  {
    "id": "e647d10f4f4f641a57f47eefd1208883",
    "title": "修外海赤坭岭墓作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "赤坭冈头封马鬣，生荆死竹无日月。",
      "晚生曾孙贱又劣，仰首苍天泪流血。",
      "载锄入山日已决，北风吹我篙橹折。",
      "悲鸣中夜声呜咽，晓踏荒山马蹄热。",
      "开榛伐树功务捷，指挥群仆口喋喋。",
      "须臾豁见天然穴，高下山川甚蟠结。",
      "西南诸峰青不绝，东北漫漫海波贴。",
      "向来浅土悲灭裂，再握又恐灵气泄。",
      "复以玄石置墓碣，永云云来千万劫。",
      "人生贵贱那可必，下山复作儿女别。"
    ]
  },
  {
    "id": "e647d10f4f4f641a96dff0545ca7b38b",
    "title": "秋雨书事寄黄叔仁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "岭南气候殊中土，七月初穷乃无暑。",
      "树杪昼蒙密密云，檐前夜滴丝丝雨。",
      "忽闻海上长风生，卷入寒城翳钟鼓。",
      "东舍今晨母敛儿，西邻昨夜夫葬妇。",
      "人间生死不可期，恸哭苍生奈何许。"
    ]
  },
  {
    "id": "e647d10f4f4f641ab4023859def7592d",
    "title": "与黄叔仁乃父题东溪卷",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "春烟漠漠溪溶溶，鸟鸣终朝低竹丛，桃花乱落溪水红。",
      "白首一人扶一筇，醉中忘却溪西东。谁载咿哑进酒篷，朝歌夕舞烦儿童。",
      "吾庐若在兹溪上，如此风光不让公。"
    ]
  },
  {
    "id": "e647d10f4f4f641a5b1abf7f0f7ef318",
    "title": "悯雨寄叔仁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "去年无雨榖不登，今年雨多种欲死。",
      "农夫十室九不炊，天道胡为乃如此。",
      "自从西贼来充斥，一十九年罢供忆。",
      "科徵不停差役多，岁岁江边民荷戈。",
      "旧债未填新债续，里中今有逃亡屋。",
      "安能为汝上诉天，五风十雨无凶年。"
    ]
  },
  {
    "id": "e647d10f4f4f641aff658eec05f195a3",
    "title": "得林宪副待用书奉寄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "午枕起攀庭树株，见戴白笠送君书。",
      "开缄快读不见字，世间滚滚终何如。",
      "倾盖一谈未可少，怅望万里徒区区。",
      "愿言保此无坏身，烈火不解燔空虚。"
    ]
  },
  {
    "id": "e647d10f4f4f641a587079b990d283e4",
    "title": "自伍光宇墓还登蓬莱绝顶",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "故人坟前浇我酒，白日欲西回马首。磴危道险不可跻，下马长须扶两肘。",
      "三步一噫五步停，引吭出舌肺肠鸣。此时平地虑颠踣，昂首十丈梯峥嵘。",
      "以手捉仆肩，以足踏崖颈。跻攀欲上分寸难，又恐翻身落深阱。",
      "山北鸣鸺鹠，山南叫𨊵辀，豺虎伏莽狐狸游。天地衮衮令人愁，小童鱼贯上复休。",
      "绝顶始得岩峦幽，开颜一望隘九州。弱水涓涓扶桑樛，中覆一杯沧溟流。",
      "穹然青者吾罗浮，神仙葛白俱蜉蝣。湖西先生去十秋，五羊诗客徒淹留。",
      "数公陈迹或可搜，死者已矣吾何忧。后来诸生继前修，努力莫倦蓬莱游。"
    ]
  },
  {
    "id": "e647d10f4f4f641a01bf34750a5fd5e0",
    "title": "有鹤寓怀先友丁彦诚邑宰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "有鹤独睨临江楼，雪衣迥映江天幽，问尔莫是苏耽流。",
      "苏耽一去三十秋，人间膏火不可留，欲往从之嗟无由。",
      "鹤闻我言九回头，欲去不去增绸缪。四野无云风飕飕，奋翮万里须臾周，顾我欲下非丁侯。"
    ]
  },
  {
    "id": "e647d10f4f4f641ac98e3155081ccadc",
    "title": "兰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "兰兮兰兮翳灌莽，棘刺蒲芽递消长。",
      "野竹抽稍一千丈，巨石盘云覆仙掌。",
      "鹡鸰三三兼两两，鼓翼飞鸣齐下上。",
      "仰视玄穹极高广，稊稗瓦甓皆真赏。",
      "半酣一爬谁老痒，五羊城中钟雪舫。"
    ]
  },
  {
    "id": "e647d10f4f4f641a71203068ae3021c0",
    "title": "答惠菊",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "玉台山中冬酒熟，玉台氤氲闻紫菊。",
      "香帆带雨来山家，九尺一茎纷天葩。",
      "主人持酒向花笑，坐下无花诗不妙。",
      "近者击壤歌二千，菊花之音如响泉。",
      "陈村老人植菊手，玉蕊金华光照牖。",
      "世人有眼不识真，爱菊还他晋时人。",
      "一瓢酩酊庐山下，万乘之君不得臣。"
    ]
  },
  {
    "id": "e647d10f4f4f641ae58ea88c739a98e2",
    "title": "读东坡年谱",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "坡翁春秋六十六，脚债一生偿不足。",
      "黄州去后惠州来，无何又向儋州宿。",
      "瘴雨蛮风经几时，放归旋就昆陵木。",
      "熙宁以下至元符，中间老稚围船哭。",
      "妇女仓皇吏卒欺，坡翁已就台官狱。",
      "平生几册箧中书，一一旁搜付回禄。",
      "西望眉山不知处，俯仰乾坤何局促。",
      "假令坡翁活百年，长领词官称玉局。",
      "气节文章古所难，先知孰与愚公谷。",
      "丈夫当自慎出处，何尔呶呶蒙毁辱。"
    ]
  },
  {
    "id": "e647d10f4f4f641a0842607dc2d8af9b",
    "title": "戏题张千户画松",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "张侯画松人不识，松不画横惟画直。",
      "上干青霄下盘石，倒卷苍龙二千尺。",
      "神物安可留屋壁，变化虚空了无迹。",
      "不然恐遭雷斧辟，左手执弓右持戟。",
      "取胜无过万人敌，侯莫画松费笔力。"
    ]
  },
  {
    "id": "e647d10f4f4f641a3ae45c55d8469bd6",
    "title": "梦匡庐",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "老年心折何处山，昨夜梦鼓浔阳柁。",
      "九天无云瀑布飞，声落长江震吴楚。",
      "望湖亭边延五老，远之近之无不可。",
      "欲携五老还沧溟，一囊又借长髯我。"
    ]
  },
  {
    "id": "e647d10f4f4f641aef5312ca9bf758cf",
    "title": "与世卿同游厓山作",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "海风昼号山木折，墨浪夜撼苍厓裂。",
      "有庙于此昭臣节，吾昔大书吾脑热。",
      "天冠地屦华裔别，万古不使纲常灭。",
      "角声呜鸣旗猎猎，楼船将军过击楫。",
      "楚客傍观默无说，肝肠里有三公铁。",
      "南山老人红玉颊，久坐松根待明月。"
    ]
  },
  {
    "id": "e647d10f4f4f641ab03380dde5ab5071",
    "title": "题梁先生芸阁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "圣人与天本无作，六经之言天注脚。百氏区区赘疣若，汗牛充栋故可削。",
      "世人闻见多尚博，恨不堆书等山岳。舍东丈人号芸阁，高坐松根自鸣铎。",
      "抠趋童子慎唯诺，口授心传为小学。孝经论语时参错，子史平生尽拈却，寄以斯名聊自谑。",
      "讲下诸郎颇淳朴，谁敢作嘲侮先觉。读书不为章句缚，千卷万卷皆糟粕。",
      "野鸟昼啼山花落，舍西先生睡方著。"
    ]
  },
  {
    "id": "e647d10f4f4f641a9c50dec9ef9c8ff9",
    "title": "题马默斋壁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "屋后青山屏翳合，檐前绿树烟花匝。",
      "主人闭门履不纳，跏趺明月光绕榻。",
      "客来问我笑不答，但闻山莺啼恰恰。",
      "橙橘盈园野芳杂，门外一江深映閤。",
      "四时八风谁管押，烟飞雾走龙腾甲。",
      "拙者孤舟持酒榼，成化十年甲午腊。"
    ]
  },
  {
    "id": "e647d10f4f4f641a5da70d5dc8bb8f03",
    "title": "偶得",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "衡山西游何时还，暂寄渔蓑水石间。又恐风吹江日残，扁舟打落芦花湾，教儿且筑大云山。"
    ]
  },
  {
    "id": "e647d10f4f4f641a3316b078018d0294",
    "title": "可左言赠宪府王乐用归瑞昌",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "可可可，左左左，费尽多少精神，惹得一场笑唾。百年不满一瞬，烦恼皆由心作。",
      "若是向上辈人，达塞一齐觑破。归来乎，青山还我，白云满座。",
      "莫思量，但高卧。"
    ]
  },
  {
    "id": "e647d10f4f4f641ae5713c1d75015be0",
    "title": "赠左明府考绩之京",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "六十花封一高要，高要得公当不小。",
      "阿衡事业世岂知，天下经纶此中了。",
      "百里万夫大小同，语默出处非殊调。",
      "君今老绩赴天官，我只弄我江门钓。"
    ]
  },
  {
    "id": "e647d10f4f4f641a308fa0bf2fbd13f7",
    "title": "力疾书慈元庙碑记",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "北窗一榻羲皇前，青灯碧玉眠三年，慈元落落吾所怜。",
      "两崖山高青阁天，崖门之水常涓涓，一碑今为东山传。",
      "虚言不扶名教颠，久病江湖落日前，呜呼此意谁与言。"
    ]
  },
  {
    "id": "e647d10f4f4f641af35e8b06fb84374b",
    "title": "坠床诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "母子之爱天所维，庐冈数步扃幽扉，近者梦寐常追随。",
      "坠身床下如僵尸，把火来照我为谁。久病不死长命雏，侧身东面魂依依。"
    ]
  },
  {
    "id": "e647d10f4f4f641a455545b432cafaea",
    "title": "六月十夜枕上",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "岁岁与年年，几见春秋过枕前。有时自放春风颠，尧夫击壤歌千篇，大醉起舞春风前。",
      "碧玉不知今几年，望望衡山眼欲穿，世卿兹来何延缘。"
    ]
  },
  {
    "id": "e647d10f4f4f641aad21c07d2f0a2c19",
    "title": "枕上",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江门水上庐山颠，蒲团展卧羲皇前，洗手一弄琴无弦。",
      "江门之水常渊渊，月光云影江吞天，安得古今名家如刘文靖、庄定山题一言，洞视千古如浮烟。",
      "江门水与银河连，又何必栖栖向钓鱼台上来打眠。",
      "夫然后信性气果江湖，行藏动星象，同符羊裘老子，未化之迹、可见之形，以为旷世之贤而思齐，其贤也耶。"
    ]
  },
  {
    "id": "e647d10f4f4f641a241b18d83c888ee7",
    "title": "示诸生",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "江门洗足上庐山，放脚一踏云霞穿。",
      "大行不加穷亦全，尧舜与我都自然。",
      "大者使问跃与潜，守身当以藩篱先。",
      "世间膏火来熬煎，市朝名利相喧填。",
      "百年光景空留连，丈夫事业何由宣。",
      "昔者绿鬓今华岭，呜呼老去谁之愆。"
    ]
  },
  {
    "id": "e647d10f4f4f641a3e4e020ea4233619",
    "title": "病中寄张廷实用杜子美韵",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "碧玉丈人天性直，长以语人人不识。胸中一部莲华经，江云浩浩江泠泠。",
      "时取黄鹤楼中老铁笛，傍崖吹之，江神敛衽无人听。",
      "安得张乖崖，来分与衡山一半，今日在衡山，为我作粥便是当年事业成。"
    ]
  },
  {
    "id": "e647d10f4f4f641a89e406482fba3beb",
    "title": "与谢天锡",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "先生大事久未襄，造次千人不启齿。先生老穷旋涡佛，灭顶惊心罗汉水。",
      "麦舟遇我盖非难，凶岁探囊诚未易。佳城许让白牛冈，借助希微非我意，为我寄声谢韩子。",
      "纷纷薄俗古今然，所幸男儿穷有志。后山之后岂无人，百丈中流看砥柱。"
    ]
  },
  {
    "id": "e647d10f4f4f641ab4fb829deccd9ecd",
    "title": "民泽自白沙馆告还谒母故以归为望",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "黄云山人风韵奇，击壤亦唱尧夫诗。",
      "顷者省母增江湄，梅花雪月如见之。",
      "西风千亩稻垂垂，再把葫芦斩缠归。",
      "山门莫作儿女态，阳关三叠走嘘唏。"
    ]
  },
  {
    "id": "e647d10f4f4f641a640653c8325ac708",
    "title": "赠黎申兼呈克修梧州",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "苍梧夜雨连床，庐阜冬帆独透。梦中彩笔子须投，海上黄云我当种。",
      "短歌送子子合知，无病呻吟何足讽。"
    ]
  },
  {
    "id": "e647d10f4f4f641a290f197c54a70e01",
    "title": "王乐用佥江门看病别后赋此",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "木叶吾衣草吾屦，鸟解唱歌花解舞。",
      "天际虹桥万丈高，袖里青蛇三尺许。",
      "破帽冲开华顶云，西望衡山久延伫。",
      "堂堂名教天命之，六六洞天谁是主。",
      "五羊城中老法星，日昨江门看病去。"
    ]
  },
  {
    "id": "e647d10f4f4f641ad97b2a5ecf2bf7fe",
    "title": "感事示黄生叔仁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "亲老需甘软，家贫乏囷仓。",
      "卖文应不免，为恨故难忘。",
      "挥俗黄生激，辞宾子觉刚。",
      "尔曹虽得罪，无愧在门墙。"
    ]
  },
  {
    "id": "e647d10f4f4f641a95e681a724376550",
    "title": "闻陈宗汤湛民泽欲过江门遇𩗗风不果用张廷实韵寄之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "斩蛟须射虎，水石敢谁欺。",
      "老梦不知远，客来何怨迟。",
      "千休千处得，一念一生持。",
      "衰白如曾见，斯言或可依。"
    ]
  },
  {
    "id": "e647d10f4f4f641a4291f0bc4d25c9b7",
    "title": "与民泽",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "漠漠黄云冈，珊珊铁桥水。",
      "宇宙几千年，洞天今有主。",
      "借问子为谁，平生子湛子。"
    ]
  },
  {
    "id": "e647d10f4f4f641a7e4ca6af2799204d",
    "title": "题民泽九日诗后",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "我思陶长官，庐山一杯酒。",
      "世远道弥光，岁岁此重九。",
      "酒中有歌者，划然金石奏。",
      "谓从秦汉下，藩篱士夫口。",
      "藩篱苟不顾，其中更奚有。",
      "寥寥二千里，长夜不复昼。",
      "俯仰宇宙间，孤光映疏柳。",
      "民泽长者言，藩篱自兹厚。",
      "兹晨偶拈出，以洗薄俗陋。"
    ]
  },
  {
    "id": "e647d10f4f4f641a73e3e47f3bf538ae",
    "title": "景易读书潮连赋此勖之",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "日往则月来，东西若推磨。",
      "及时愿有为，何啻短檠课。",
      "强者能进取，不能空坠堕。",
      "四书与六经，千古道在那。",
      "愿汝勤诵数，一读一百过。",
      "嗟予老且病，终日面壁坐。",
      "古称有志士，读书万卷破。",
      "如何百年内，能者无一个。",
      "书生赴场屋，势若疾风柁。",
      "不悟进为退，反言勇者懦。",
      "吾闻邵康节，撤席废眠卧。",
      "又闻范仲淹，画粥充饥饿。",
      "砥柱屹中流，有力始能荷。",
      "汝患志不立，不患名不大。",
      "师友为汝资，薪水为汝助。",
      "黾勉在朝夕，用为老夫贺。"
    ]
  },
  {
    "id": "e647d10f4f4f641a83f26839f2d0c2ac",
    "title": "噩洲阻风",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "平冈儗农事，一语五日留。",
      "今晨阻长江，风雨眠归舟。",
      "老牛不乳犊，宁为水草忧。",
      "念此结吾怀，人生易浇浮。",
      "父子且有此，他人复何求。",
      "冥冥苍山屏，㶁㶁清溪流。",
      "童仆屡反侧，晨炊渴薪槱。",
      "鸣鞭走泥潦，视我能来不。",
      "行止各有时，天道匪我由。",
      "会当息风涛，鼓柁辞鸣鸥。"
    ]
  },
  {
    "id": "e647d10f4f4f641a83769073296724cf",
    "title": "送梁国镇",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "盖有藏器人，我病元非果。",
      "徘徊思远道，欲往悲定跛。",
      "梁生千里驹，东西无不可。",
      "飞辔入长安，垂杨春婀娜。"
    ]
  },
  {
    "id": "e647d10f4f4f641ad03bb07e168481d5",
    "title": "喜康沛至",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "三年念游侣，奄至庐冈曲。",
      "睍睆枝上莺，相呼入幽谷。",
      "平生真淡意，至老方耻独。"
    ]
  },
  {
    "id": "e647d10f4f4f641aaafce4442789b4fd",
    "title": "送李世卿还嘉鱼五首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "楚地多佳人，可慕不可求。",
      "长江崩西浪，五岭障东皞。",
      "翩翩李叔子，晤语沧溟秋。",
      "诸贤当未衰，济世吾何忧。",
      "归去襄南州，问询李与刘。"
    ]
  },
  {
    "id": "e647d10f4f4f641aaafce44471acbfbe",
    "title": "送李世卿还嘉鱼五首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "襟怀有全楚，胜处多卧游。",
      "大崖月同同，赤壁风飕飕。",
      "行藏君自知，可以与我否。",
      "我若登南岳，寄声黄鹤楼。"
    ]
  },
  {
    "id": "e647d10f4f4f641aaafce4442b474287",
    "title": "送李世卿还嘉鱼五首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "富贵何欣欣，贫贱何戚戚。",
      "一为利所驱，至死不得息。",
      "夫君坐超此，俗眼多未识。",
      "勿以圣自居，昭昭谨形迹。"
    ]
  },
  {
    "id": "e647d10f4f4f641aaafce444ca04939e",
    "title": "送李世卿还嘉鱼五首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "在物有常性，水湿而火燥。",
      "在人无常情，所恶变所好。",
      "昨日见其恭，今日见其傲。",
      "蔓草轻芝兰，清源亦黄潦。",
      "世情每如斯，聊为行者告。"
    ]
  },
  {
    "id": "e647d10f4f4f641aaafce444937b856c",
    "title": "送李世卿还嘉鱼五首一",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "疾风起惊涛，舟以柁为命。",
      "柁乎苟不操，舟也何由静。",
      "是舟如我身，孰知身之阱。",
      "是柁如我心，孰祛心之病。",
      "不如弃其舟，免与风涛竞。"
    ]
  },
  {
    "id": "e647d10f4f4f641aec0ddd0ce6bc5ab7",
    "title": "拟移木犀于上游黄云示民泽",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "木犀金粟散天香，在秋之季庐山阳。",
      "湛生期我上游庒，移根千丈黄云冈。",
      "万丈黄云千丈山，金粟花开不等闲。",
      "金粟氤氲塞两间，先生与尔同岁阑。"
    ]
  },
  {
    "id": "e647d10f4f4f641ae8db0a43d4fb999f",
    "title": "对菊",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "渊明无钱不沽酒，九日菊花空在手。我今酒熟花正开，可惜重阳不再来。",
      "今日花开颜色好，昨日花开色枯槁。去年对酒人面红，今年对酒鬓成翁。",
      "人生百年会有终，好客莫放樽罍空。贫贱或可骄王公，胡乃束缚尘埃中，簪裾何者同牢笼。"
    ]
  },
  {
    "id": "e647d10f4f4f641a2bd884c29bbf0eab",
    "title": "黄云右关",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "万丈黄云千丈山，金粟花开不等闲。吁嗟乎金粟丈人，与尔同岁阑。"
    ]
  },
  {
    "id": "e647d10f4f4f641a936b55870380bc0d",
    "title": "赠容珽",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "翳翳峰顶木，袅袅峡中溪。",
      "下有飞古寺，上有哀𤠔啼。",
      "我昔经过日，登临上扶藜。",
      "中流日黯黯，两岸风凄凄。",
      "远行会离索，四顾仍低迷。",
      "羡子意气豪，别我无一悽。",
      "行行至斯峡，为我试留题。"
    ]
  },
  {
    "id": "e647d10f4f4f641af5e4ff71442b0ec9",
    "title": "慈母石歌",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "岩石江头峻如壁，舟人指为慈母石。慈母名来不可闻，巉岩兀嵂秋江碧。",
      "我闻慈母名，起我父母思。人有父母谁不思，我思父母徒伤悲。",
      "忆昔生我童稚时，家贫逐日图生资。析薪与我代灯烛，鬻衣与我买诗书。",
      "朝夕俾我苦勤学，戒我勿似庸常儿。况生我命苦多疾，父母提挈绵岁月。",
      "一朝我病忽呻吟，父母咿哑面如漆。父母衣我兮宁自寒，父母食我兮宁自饥。",
      "我今身为一命仕，薄俸堪将备甘旨。二亲已去掩荒丘，薄俸还将饱妻子。",
      "几回举箸食腥膻，默默不知双泪涟。收泪还将酒杯奠，杯奠不到音容前。",
      "慈母石，世罕有，汝在江头天地久。我思父母不能养，恨恨当同尔齐朽。",
      "呜呼罔极恩难报，幸今赖有移忠孝。尚当竭力事吾君，庶可扬名酬二亲。",
      "诗曰：谁化江边石，世传慈母名。神枯真可想，意得貌如生。",
      "行路三回顾，题诗独见称。丹青在人目，千古共沾缨。"
    ]
  },
  {
    "id": "e647d10f4f4f641ab1dee32ff79d5580",
    "title": "戒懒文",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "大舜为善鸡鸣起，周公一饭凡三止。仲尼不寝终夜思，圣贤事业勤而已。",
      "昔闻凿壁有匡衡，又闻车胤能囊萤。韩愈焚膏孙映雪，未闻懒者留其名。",
      "尔懒岂自知，待我详言之。官懒吏曹欺，将懒士卒离。",
      "母懒儿号寒，夫懒妻啼饥。猫懒鼠不走，犬懒盗不疑。",
      "细看万事乾坤内，只有懒子最为害。诸弟子，听训诲，日就月将莫懈怠。",
      "举笔从头写一篇，贴向座右为警戒。"
    ]
  },
  {
    "id": "e647d10f4f4f641a78d68fade6385e8b",
    "title": "秋夕偶成明日乡试揭榜",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "缺月不满帘，南窗聊隐几。",
      "犹闻户外舂，断续秋风里。",
      "犬子试初毕，老妻浪惊喜。",
      "滔滔中夜心，四海皆名利。"
    ]
  },
  {
    "id": "e647d10f4f4f641af09c2a4a321eb1ee",
    "title": "夏赠陈秉常容彦昭易德元使永丰谒罗一峰",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "夜发白沙口，席影江门月。",
      "洋洋一峰伦，望望何时接。",
      "男儿亦何事，料理经事业。",
      "千载曲江祠，中间可停楫。"
    ]
  },
  {
    "id": "e647d10f4f4f641ac889bc6b3d165b8e",
    "title": "漉酒巾",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "取彼头上巾，漉酒无乃卑。",
      "但求当日醉，不管后生疑。",
      "衷情万里隔，志士千古期。",
      "无人知此意，只有东林师。"
    ]
  },
  {
    "id": "e647d10f4f4f641adacbe21e73ac7104",
    "title": "挽庄节妇三首其三",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "痴子啼复急，良人暮不还。",
      "彷徨妾心悸，负儿出门看。",
      "死者为妾身，暴尸门外湾。",
      "匍匐往见缚，割裂肠与肝。",
      "苟能绝仇领，何事空摧残。",
      "稽首告青天，饮恨赴奔湍。",
      "湍水照妾心，湍月照妾颜。",
      "妾恨何时终，岁岁如转环。"
    ]
  },
  {
    "id": "e647d10f4f4f641a26c2256439c62c05",
    "title": "失题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "东南六十县，乃在岭海间。",
      "斯民日疲困，盗贼纷相抟。",
      "仁义久不施，别离愁我颜。",
      "竿头百尺丝，可以系东山。"
    ]
  },
  {
    "id": "e647d10f4f4f641ad13cd7cac4b6ae78",
    "title": "戒酒后寄伦知县",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "圣人不囿物，物物自圆融。",
      "古来善学者，变化如神龙。",
      "积善如积粟，积多仓庾充。",
      "去恶如去草，去尽禾粟丰。",
      "全体苟不能，一曲自可通。",
      "隆情唐雅乐，流际轻鼓钟。",
      "何物丘垤凝，而以乘高峰。",
      "率儿拍两手，笑此如泥翁。",
      "名教自有乐，何必沦无穷。"
    ]
  },
  {
    "id": "e647d10f4f4f641a98dd05d2fa233d75",
    "title": "再赠",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "溟海万里流，罗浮千仞冈。",
      "五年一濯足，十年一褰裳。",
      "浩浩浮大钧，峨峨奠中央。",
      "人生但如此，泉石非膏肓。"
    ]
  },
  {
    "id": "e647d10f4f4f641a58db93261a083328",
    "title": "悼李宫詹龄",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "丙戌冬在孟，谒公洪城居。",
      "公称外司徒，公年良倍予。",
      "予时上酬公，不以贱自疏。",
      "乃心重民教，兴言辄踌躇。",
      "紫阳不可作，白鹿有遗墟。",
      "顾瞻感茂草，岁月成精庐。",
      "鸣铎思所托，拳拳徇虚誉。",
      "四方名利尘，欲以一袂袪。",
      "我行匡庐野，引望情纡如。",
      "借问公来不，东南巳悬车。",
      "悬车夫何为，庶以返厥初。",
      "既云返厥初，世情亮奚馀。",
      "大块胡不仁，夺此一老且。",
      "伤哉勿复道，天地有盈虚。"
    ]
  },
  {
    "id": "e647d10f4f4f641a020001f764be5a47",
    "title": "介轩",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "正道无委辙，邪蹊多旁通。",
      "周旋一失足，百川不可东。",
      "所以古人介，蚍蜉视三公。",
      "去此日云远，谁能蹑其踪。",
      "伟哉康大夫，仰止柳下翁。",
      "华构揭巨扁，烈烈生清风。",
      "岂比桃李花，森如千丈松。",
      "下焉鞭埃氛，上焉追鸿蒙。",
      "愿言坚砥柱，屹向横流冲。",
      "心乎苟勿替，会见收奇功。"
    ]
  },
  {
    "id": "e647d10f4f4f641ab6eec5c39dbcd7fb",
    "title": "题画松泉为张别驾",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "吉水流石，涧生两松。",
      "树洗耳挂，飘无此佳。",
      "处幸逢尧，舜那无巢。"
    ]
  },
  {
    "id": "e647d10f4f4f641ae7fadce741aa0f7b",
    "title": "拨闷",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "久病在床，展转莫舒。",
      "我欲观化，有握其枢。",
      "人有善愿，天必从之。",
      "我病几时，我念西驰。",
      "我行次且，如饥思食。",
      "如寒思衣，动惟厥时。",
      "匪亟匪徐，鱼跃鸢飞。",
      "乃见真机，天岂不知。",
      "天偶遗之，吾将尤谁。",
      "我聊任之，拨闷以诗。"
    ]
  },
  {
    "id": "e647d10f4f4f641abb26e77fec244b5b",
    "title": "示湛雨",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "有学无学，有觉无觉。",
      "千金一瓢，万金一诺。",
      "于维圣训，先难后获。",
      "天命流行，真机活泼。",
      "水到渠成，鸢飞鱼跃。",
      "得山莫杖，临济莫渴。",
      "万化自然，太虚何说。",
      "绣罗一方，金针谁掇。"
    ]
  },
  {
    "id": "e647d10f4f4f641ab286d58ff9c29d3f",
    "title": "示黄昊",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "高明之至，无方不覆。",
      "反求诸身，霸柄在手。"
    ]
  },
  {
    "id": "e647d10f4f4f641a4291f0bc3c128d17",
    "title": "与民泽",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "圣人之学，惟求尽性。",
      "性即理也，尽性至命。",
      "理由化迁，化以理定。",
      "化不可言，守之在敬。",
      "有一其中，养吾德性。"
    ]
  },
  {
    "id": "e647d10f4f4f641a864e7dba00ae816d",
    "title": "邀丁县主赏菊",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "社会赋诗不就，公当酬我杯盘。",
      "小酌倘寻旧雨，东篱还对长官。"
    ]
  },
  {
    "id": "e647d10f4f4f641a7ff42cf7055b2e07",
    "title": "题枕",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "太华峰头一枕，千秋万岁通灵。",
      "不怕恶蛙惊睡，鼻端三月雷鸣。"
    ]
  },
  {
    "id": "e647d10f4f4f641ac6645c423ed1de24",
    "title": "周镐送白菊乞诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "陶令黄金绕舍，君家白玉满园。",
      "千古清风庐阜，几丛细雨江门。"
    ]
  },
  {
    "id": "e647d10f4f4f641ac6645c42549356e2",
    "title": "周镐送白菊乞诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "微醉不须酩酊，半开莫待离披。",
      "安得季芳与语，相思欲寄一枝。"
    ]
  },
  {
    "id": "e647d10f4f4f641ac6645c421a51f16a",
    "title": "周镐送白菊乞诗",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "白菊偏宜素发，青山只对苍颜。",
      "咽罢秋香满腹，风吹不到长安。"
    ]
  },
  {
    "id": "e647d10f4f4f641a3626ce0e4490ea9a",
    "title": "漫兴",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "风洒数茎白雪，月临一丈青筇。",
      "馀事归诗卷里，残年放酒杯中。"
    ]
  },
  {
    "id": "e647d10f4f4f641a3626ce0e109b7da6",
    "title": "漫兴",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "景斜瓦碗方食，日晏柴门未开。",
      "五柳前身处士，一瓢今日颜回。"
    ]
  },
  {
    "id": "e647d10f4f4f641a3626ce0ef11fae7a",
    "title": "漫兴",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "晨光沼上鱼戏，夕阳村边鸟来。",
      "东邻小儿识我，一日上树千回。"
    ]
  },
  {
    "id": "e647d10f4f4f641a3626ce0e1a62d191",
    "title": "漫兴",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "翠烟绿树歌鸟，青水红渠浴鸥。",
      "笑问五湖范蠡，清风何处扁舟。"
    ]
  },
  {
    "id": "e647d10f4f4f641a9286fbda4feb6512",
    "title": "夜书南安店壁",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "千里红尘倦客，几年白发衰翁。",
      "野店孤灯夜雨，寒房四壁秋虫。"
    ]
  },
  {
    "id": "e647d10f4f4f641aed74c843d81d82c8",
    "title": "无题",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "柳渡一帆秋月，江门几树春云。",
      "来往一时意思，江山万古精神。"
    ]
  },
  {
    "id": "e647d10f4f4f641a47d9363862038602",
    "title": "次韵景云苍梧往复",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "朝辞白土低岸，晚泊和尚高冈。",
      "樵唱云边细路，渔家石角轻航。"
    ]
  },
  {
    "id": "e647d10f4f4f641a47d9363800da5f36",
    "title": "次韵景云苍梧往复",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "云木幽疑绝境，江流东见通津。",
      "苍梧远寻仙侣，端溪颇恨人情。"
    ]
  },
  {
    "id": "e647d10f4f4f641a47d9363882479b29",
    "title": "次韵景云苍梧往复",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "天地安排蓑笠，江湖放浪渔船。",
      "或者天随是我，斜风细雨前川。"
    ]
  },
  {
    "id": "e647d10f4f4f641a2aad07a93528bf51",
    "title": "赠陈聪还莆",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "缊袍不妨学道，绝榖可以求仙。",
      "相府胡为慢士，纸田自有丰年。"
    ]
  },
  {
    "id": "e647d10f4f4f641a2aad07a995b1b1c7",
    "title": "赠陈聪还莆",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "青钱不满杖头，雪茧徒劳免颖。",
      "相逢浪劝归耕，实欠苏秦二顷。"
    ]
  },
  {
    "id": "e647d10f4f4f641a2481d7c461464b90",
    "title": "行路难",
    "authorName": "陈献章",
    "authorId": "e647d10f4f4f641a0663a4ddcfa53013",
    "dynasty": "明",
    "content": [
      "颍川水洗巢由耳，首阳薇实夷齐腹。",
      "世人不识将谓何，子独胡为异兹俗。",
      "古来死者非一人，子胥屈子自殒身。",
      "生前杯酒不肯醉，何用虚誉垂千春。"
    ]
  },
  {
    "id": "e647d10f4f5dcd5febc1b4ef0f69729c",
    "title": "花朝州大夫李公集诸生于燕喜亭论学寻命童子歌鹿鸣赋二首",
    "authorName": "莫与齐",
    "authorId": "e647d10f4f5dcd5fd1457b7297d01458",
    "dynasty": "明",
    "content": [
      "韩刘游后古亭虚，太守今劳驻隼旟。",
      "骀荡春风吹讲席，周遭山色胜环滁。",
      "听来元论迷俱破，赋就缁衣气转舒。",
      "小大从公移白日，煌煌银烛照葱裾。"
    ]
  },
  {
    "id": "e647d10f4f5dcd5febc1b4ef8800c6cf",
    "title": "花朝州大夫李公集诸生于燕喜亭论学寻命童子歌鹿鸣赋二首",
    "authorName": "莫与齐",
    "authorId": "e647d10f4f5dcd5fd1457b7297d01458",
    "dynasty": "明",
    "content": [
      "春光刚半正花辰，拂幰啼莺夹路新。",
      "风物恍逢修禊日，衣冠犹愧食萍宾。",
      "登龙盛事夸今会，下榻高情自昔人。",
      "如此豪游真忝窃，不妨沉醉坐车茵。"
    ]
  },
  {
    "id": "e647d10f4f5dcd5fe7fe7efd67abe0ca",
    "title": "春日游北山三贤祠寄怀郑师",
    "authorName": "莫与齐",
    "authorId": "e647d10f4f5dcd5fd1457b7297d01458",
    "dynasty": "明",
    "content": [
      "出郭恣吟眺，蹑屐北山阿。",
      "芳树鸣仓庚，曲池扬文波。",
      "石径合苔藓，春风吹茑萝。",
      "逶逦大道傍，新祠郁嵯峨。",
      "飞甍矗虹霓，翠霭四壁多。",
      "中祀三先生，名德永不磨。",
      "缅怀朱邸客，曾此驻鸣珂。",
      "两楹揭丽藻，高榜挥银戈。",
      "贱子陪后乘，握手同婆娑。",
      "班荆泛羽觞，不嫌醉颜酡。",
      "襜帷日以隔，邈若山与河。",
      "因风寄长臆，伸纸难缕覼。"
    ]
  },
  {
    "id": "e647d10f4f5dcd5f0e2e9e5fbd861e02",
    "title": "夏日陪范州倅憩北山得月字",
    "authorName": "莫与齐",
    "authorId": "e647d10f4f5dcd5fd1457b7297d01458",
    "dynasty": "明",
    "content": [
      "炎歊欲何之，北山暂停軏。",
      "披襟觅岩岫，凉飔扇林樾。",
      "闲亭列翠微，雕甍悉高揭。",
      "石笋嵌虚空，清泚透岩窟。",
      "入眼画图开，惬心尘嚣绝。",
      "有美范使君，风期最超越。",
      "传觞狎潺湲，飞步忘突兀。",
      "娓娓理清言，不觉渌尊竭。",
      "薄暮共夷犹，班荆待明月。"
    ]
  },
  {
    "id": "e647d10f4f5dcd5fb5e72ee7dfd4c013",
    "title": "楞伽晓月",
    "authorName": "莫与齐",
    "authorId": "e647d10f4f5dcd5fd1457b7297d01458",
    "dynasty": "明",
    "content": [
      "峡东流正驶，安得此停泓。",
      "搔首眺苍旻，孤月楞伽明。",
      "须臾寒潭影，仿佛灵台平。",
      "悬崖闻飞瀑，高枕殊凄清。"
    ]
  },
  {
    "id": "e647d10f4f5dcd5f422c9a86f8426465",
    "title": "静福寒林",
    "authorName": "莫与齐",
    "authorId": "e647d10f4f5dcd5fd1457b7297d01458",
    "dynasty": "明",
    "content": [
      "入林鹤氅披，正可敌凛冽。",
      "最爱道旁松，后雕显奇节。",
      "岂不承雨露，只解傲霜雪。",
      "携樽狎晚晴，疏枝透明月。"
    ]
  },
  {
    "id": "e647d10f4f8152bd58c352bf5073a28c",
    "title": "简王原翚",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "东郭道人才大奇，置身散地任支离。",
      "阿谁或讶嵇康懒，此老真成济叔痴。",
      "白日放歌杯在手，青春作梦草生池。",
      "《辋川图》是传家谱，留得当年绝妙辞。"
    ]
  },
  {
    "id": "e647d10f4f8152bda978c15eda0f2f72",
    "title": "漫兴四首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "贫居村坞长无事，谁复能过野老家。",
      "只有春风太情重，小桃深巷也开花。"
    ]
  },
  {
    "id": "e647d10f4f8152bda978c15eb4e87814",
    "title": "漫兴四首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "休怪狂夫出处轻，孟郊还解以诗鸣。",
      "瓦瓶盛酒渔樵话，野草江花亦慰情。"
    ]
  },
  {
    "id": "e647d10f4f8152bda978c15e083f563b",
    "title": "漫兴四首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "瀼东烟树杜陵家，百尺深潭似浣花。",
      "布袖龙钟筇竹杖，也胜裘马在天涯。"
    ]
  },
  {
    "id": "e647d10f4f8152bda978c15eea3f4835",
    "title": "漫兴四首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "好风轻雨趁轻雷，一洗山川罨画开。",
      "谁道衡门无过客，春深还有燕飞来。"
    ]
  },
  {
    "id": "e647d10f4f8152bd9f6e110b0efc276c",
    "title": "暮春六首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "东郭老人双鬓皤，春事告终知奈何。",
      "坐断小窗风正恶，送将几阵落花过。"
    ]
  },
  {
    "id": "e647d10f4f8152bd9f6e110bd85bb255",
    "title": "暮春六首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "先自花残故相恼，况值雨声催客愁。",
      "狂吟夜半睡不得，起待清晨梳白头。"
    ]
  },
  {
    "id": "e647d10f4f8152bd9f6e110b959ce7fb",
    "title": "暮春六首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "白头老子愁底事，正坐送春无一钱。",
      "偶被黄鹂故牵引，却向绿阴窗下眠。"
    ]
  },
  {
    "id": "e647d10f4f8152bd9f6e110b57a63490",
    "title": "暮春六首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "绿阴窗下春草碧，无数柳花吹近床。",
      "一双蝴蝶总无赖，飞到小阑还过墙。"
    ]
  },
  {
    "id": "e647d10f4f8152bd9f6e110b11fb55c4",
    "title": "暮春六首",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "舞衣歌扇久寂寞，白雪时时梦里听。",
      "可怜春色别人去，能得花前几醉醒。"
    ]
  },
  {
    "id": "e647d10f4f8152bd69634df8485ff5bd",
    "title": "菌子诗追和杨廷秀韵",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "松花冈头雷雨急，坡陀流膏渍香汁。新泥日蒸气深入，穿苔破藓钉戢戢。",
      "如盖如芝万玉立，紫黄百余红间十。燕支微匀滑更湿，倾筐盛之行且拾。",
      "天随杞菊谩苦涩，采归芼之脱巾笠。桑鹅楮鸡皆不及，嫫姑天花当拱揖。",
      "盐豉作羹炊玉粒，先生饱饭踏晓日，更遣樵青行负笈。"
    ]
  },
  {
    "id": "e647d10f4f8152bdec08131ff1e4d59e",
    "title": "高陵篇",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "炎刘昔丧乱，天实厌其德。桓桓孙豫州，起义申讨贼。",
      "降年曾不永，有子迈前烈。伯也英雄姿，一战基霸业。",
      "仲氏善谋断，鼎足跨扬越。神器固有归，付畀必豪杰。",
      "开国五十年，光明比先哲。赫赫乘鸿休，配天享褅。",
      "后王过荒淫，邦国用殄绝。园陵日隤圮，碑版亦摧缺。",
      "精爽犹神明，历载未磨灭。阴风或飞扬，古怪凭异物。",
      "尝闻父老言，往往荡舟出。当时珍玩器，尽数遭发掘。",
      "枯骸穴蝼蚁，尘沙任狼藉。至今吴城南，过者感叹息。",
      "世无贤方伯，伊谁命修殖。俯仰无百年，草木同朽卒。",
      "浩歌《高陵篇》，临风动悲泣。"
    ]
  },
  {
    "id": "e647d10f4f8152bdbc654eb907787210",
    "title": "暮春六首其五",
    "authorName": "史迁",
    "authorId": "e647d10f4f8152bdd1457b72d1457b72",
    "dynasty": "明",
    "content": [
      "夕阳在山月已白，人生几何春复秋。",
      "华裛叠鼓岂无谓，莫怪西园清夜游。"
    ]
  },
  {
    "id": "e647d10f4f8a6423c24460799e31fca4",
    "title": "道家山",
    "authorName": "朱恪",
    "authorId": "e647d10f4f8a6423d1457b72d1457b72",
    "dynasty": "明",
    "content": [
      "胜游何处觅蓬莱，十二栏杆迤逦开。",
      "丹灶火销龙虎伏，碧梧枝老凤凰来。",
      "春风瑶草烟霞窟，夜雨桃花锦绣堆。",
      "一自仙人骑鹤去，石坛陈迹半苍苔。"
    ]
  },
  {
    "id": "e647d10f4f8bec6b506aec96f8971641",
    "title": "安将军歌",
    "authorName": "刘原俊",
    "authorId": "e647d10f4f8bec6bd1457b72d1457b72",
    "dynasty": "明",
    "content": [
      "安将军，紫髯铁面多战勋，猛气散作西山云。前年红巾入城府，赤子满城谁父母。",
      "将军血战城东门，五百健儿齐奋武。更有大郎猛于虎，身属櫜鞬宝刀舞。",
      "匹马夺桥入贼坞，杀贼尽作河边土。将军父子真有功，今日浑如笔画空。",
      "将军功，岂不好，弁山入云青不了。"
    ]
  },
  {
    "id": "e647d10f4fbe4c0d37cb6b8422189996",
    "title": "咏何氏节妇",
    "authorName": "路忠",
    "authorId": "e647d10f4fbe4c0dd1457b72d1457b72",
    "dynasty": "明",
    "content": [
      "舍死随夫不作难，纲常人世此身担。",
      "三从苦节坚如石，百世芳名臭若兰。",
      "列女传应须有待，清风亭信是无惭。",
      "殷勤纪实开彝化，千古令人泪眼看。"
    ]
  },
  {
    "id": "e647d10f4fbfff726638644c1b55c190",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "幽人读书处，茅屋倚江开。",
      "云抱长流去，山衔好日来。"
    ]
  },
  {
    "id": "e647d10f4fbfff726638644c50d6e94b",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "一棹沧江上，烟流带浦沙。",
      "小桃通细涧，别浦入荷花。"
    ]
  },
  {
    "id": "e647d10f4fbfff726638644c8596e026",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "细路小桥人独往，落花流水燕飞忙。",
      "松阴匝地沾衣湿，空翠满身风露香。"
    ]
  },
  {
    "id": "e647d10f4fbfff726638644c470a84d3",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "鸟外风烟古寺回，半帆倒挂夕阳来。",
      "江天物色无人管，处处野棠花自开。"
    ]
  },
  {
    "id": "e647d10f4fbfff726638644c2d867171",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "古塘秋晓净烟沙，篱落西风菊自花。",
      "满目红尘无着处，半帘残日隔溪斜。"
    ]
  },
  {
    "id": "e647d10f4fbfff726638644c88b0b741",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "竹杖芒鞋一径深，小桥晴涨泻松阴。",
      "隔江亭子是何处，红叶白云秋满林。"
    ]
  },
  {
    "id": "e647d10f4fbfff726638644c9f9dead0",
    "title": "题画诗九首",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "沧江碧浪飞红叶，峭壁孤峰倚断云。",
      "一舸图书两知己，海天秋思属平分。"
    ]
  },
  {
    "id": "e647d10f4fbfff726a14db345df27313",
    "title": "题画诗九首其三",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "万壑千岩飞雪，小桥断岸平溪。",
      "得句独骑瘦蹇，寻僧远过招提。"
    ]
  },
  {
    "id": "e647d10f4fbfff726a14db34801a4b53",
    "title": "题画诗九首其三",
    "authorName": "雷鲤",
    "authorId": "e647d10f4fbfff72d1457b72d1457b72",
    "dynasty": "明",
    "content": [
      "野渡忽横鱼艇，长堤直到人家。",
      "闭户悄无人事，闭门自诵《南华》。"
    ]
  },
  {
    "id": "e647d10f4fde64fd8d747a3a5dc005aa",
    "title": "听泉亭",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "偶过斤竹岭，小憩木兰湾。",
      "如在辋川上，裴王自往还。",
      "月明人澹郁，梅瘦格高闲。",
      "意欲增椽屋，长条不忍删。"
    ]
  },
  {
    "id": "e647d10f4fde64fdf8ec12c6d89bca93",
    "title": "乙卯自瓜步登程",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "改陆于焉始，行人唱出关。",
      "江南犹见树，马首渐无山。",
      "潮落鱼鯹市，鹾壅贾聚湾。",
      "客程如换味，问俗亦心闲。"
    ]
  },
  {
    "id": "e647d10f4fde64fd29355c00b1afc2b0",
    "title": "丙辰下第",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "世事竟如此，吾生何所为。",
      "半千非自誉，百六值今时。",
      "白匡犹遭叱，青蝇更俟谁。",
      "便当披发去，宁待北山移。"
    ]
  },
  {
    "id": "e647d10f4fde64fdba71ace44f517ddf",
    "title": "赋得高柳静烽烟",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "干耸边云古，枝斜独马行。",
      "频年不出塞，但有柳纵横。",
      "薄暮风传角，方春雨洗兵。",
      "呼韩归质日，攀折赠长征。"
    ]
  },
  {
    "id": "e647d10f4fde64fd475e96ca25e13111",
    "title": "赋得月出梧桐高",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "烟锁常疑雨，云封即是山。",
      "独当良夜月，桐格倍高闲。",
      "老干流辉满，疏枝漏影斑。",
      "西风莫摇落，凉直太难攀。"
    ]
  },
  {
    "id": "e647d10f4fde64fd97612f858cb59fd1",
    "title": "都下友人寄岕茶至",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "故人怜我渴，千里馈云芽。",
      "轮囷离山早，封题带墨斜。",
      "课童炊活火，试水问浮花。",
      "不与当途饮，何须着毁茶。"
    ]
  },
  {
    "id": "e647d10f4fde64fd954337637cd9e341",
    "title": "雨",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "比日酿云湿，筛空雨骤来。",
      "戌楼迷粉堞，官柳洗黄埃。",
      "风扫微微汉，虹收隐隐雷。",
      "从兹余暑退，客又□悲哉。"
    ]
  },
  {
    "id": "e647d10f4fde64fdf4c2d6a1382ad73b",
    "title": "邸舍立秋",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "候虫惊节换，不及客心明。",
      "残暑犹昨日，夕凉枕簟生。",
      "两年违故国，终日对高□。",
      "转恨南飞雁，劳劳逐队征。"
    ]
  },
  {
    "id": "e647d10f4fde64fdf4c2d6a1ef725ded",
    "title": "邸舍立秋",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "盻盻望秋至，今宵梦亦秋。",
      "鹊衔蝉噪急，云带汉光流。",
      "有酒难独醉，无人堪说愁。",
      "如何不归去，闲老荻花洲。"
    ]
  },
  {
    "id": "e647d10f4fde64fd17e3b55681a15cd5",
    "title": "和弥生晓行作限韵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "仆仆驱寒日，行行望酒帘。",
      "长途淹蹇步，衰鬓怯霜尖。",
      "过市嗟萧索，逢人问戒严。",
      "幸然偕胜侣，投策一掀髯。"
    ]
  },
  {
    "id": "e647d10f4fde64fd8ea51e87820c593a",
    "title": "留别王献叔上舍",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "两年叨末契，忽别意如何。",
      "一榻吾难稳，千秋尔孰多。",
      "江山渐风雪，东北况干戈。",
      "相忆凭鱼腹，焉能似屡过。"
    ]
  },
  {
    "id": "e647d10f4fde64fddbebc808c604ee80",
    "title": "留别王甥元建",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "海内存知巳，何人一脉联。",
      "可儿原足爱，似舅未云贤。",
      "萝薜宜加护，琴书莫浪传。",
      "长安多便羽，迟尔寄佳篇。"
    ]
  },
  {
    "id": "e647d10f4fde64fdaafef659699e89b9",
    "title": "同罗玄甫章廷纶龚华茂集张石宗竹香斋时华茂将之练水",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "竹下频留客，尊前且纵歌。",
      "莫言同调少，只怪别离多。",
      "凉月摇丛桂，轻烟澹薜萝。",
      "有情堪入赋，笔彩定如何。"
    ]
  },
  {
    "id": "e647d10f4fde64fd03420a8c2f04b43e",
    "title": "张符九龚华茂小集南屏",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "避俗依兰若，晴湖落照低。",
      "危峰苍欲滴，芳树绿初齐。",
      "流水乱人影，轻阴留鸟啼。",
      "诗肠堪鼓吹，何必定黄鹂。"
    ]
  },
  {
    "id": "e647d10f4fde64fd2d5686ab0533774d",
    "title": "送柴式谷赴保定韩中丞幕",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一官何拓落，又送子长征。",
      "雨湿袍襟重，秋随马足轻。",
      "别离多感概，疆场兜戈兵。",
      "稳坐莲花幕，凌烟在笔耕。"
    ]
  },
  {
    "id": "e647d10f4fde64fd2d5686abd419cecb",
    "title": "送柴式谷赴保定韩中丞幕",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "念子能迂阔，谋生拙似予。",
      "老亲须禄养，游子莫居诸。",
      "世态浮云似，高名画饼虚。",
      "无言扬得意，方始识相如。"
    ]
  },
  {
    "id": "e647d10f4fde64fd2d5686ab0c93b49c",
    "title": "送柴式谷赴保定韩中丞幕",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "尚忆栽桐日，高枝巳拂云。",
      "故人皆雨绝，尔我又萍分。",
      "再刖羞自献，一鸣今属君。",
      "长安多美酒，解佩待殷勤。"
    ]
  },
  {
    "id": "e647d10f4fde64fde9fb444f73d80c5e",
    "title": "重至黄岩署中",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一官何淡漫，去矣又还来。",
      "桐桂依然在，妻孥不我陪。",
      "荒城堆败叶，冷署等寒灰。",
      "更值督邮过，渊明真达哉。"
    ]
  },
  {
    "id": "e647d10f4fde64fde9fb444f8198dc62",
    "title": "重至黄岩署中",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "如斗二楹屋，那堪隤短垣。",
      "蜗牛开壁垒，野鸽长儿孙。",
      "对客时扪虱，呼僮且逐豚。",
      "独有西山色，氤氲□在门。"
    ]
  },
  {
    "id": "e647d10f4fde64fde9fb444fd131db13",
    "title": "重至黄岩署中",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "台荡古奇胜，羽洞郁中蟠。",
      "共说仙为吏，难言味不酸。",
      "题评皆恶札，谭笑一儒冠。",
      "为爱江瑶柱，重来作此官。"
    ]
  },
  {
    "id": "e647d10f4fde64fd39aa1b61e749ec7c",
    "title": "赠柴云倩",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "三世托通家，从来见赤騧。",
      "稍能露头角，不喜醉琵琶。",
      "日照琳琅树，风回锦绣霞。",
      "清芬一以接，捉手冂人夸。"
    ]
  },
  {
    "id": "e647d10f4fde64fd39aa1b61fbb25a49",
    "title": "赠柴云倩",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "文江摇绚烂，肃矣见先刑。",
      "安世抽三箧，玄成守一经。",
      "明窗黄叶满，屧几夜灯青。",
      "宁似东邻子，摊书不识丁。"
    ]
  },
  {
    "id": "e647d10f4fde64fd39aa1b618fdd49f3",
    "title": "赠柴云倩",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "鲲翅日图南，江花笔阵酣。",
      "胸涵秋涧水，眉带夕峰岚。",
      "我有难堪七，君期不朽三。",
      "连舟复连骑，似蔗嚼逾甘。"
    ]
  },
  {
    "id": "e647d10f4fde64fd39aa1b61d148e4b9",
    "title": "赠柴云倩",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "名园藏屋里，下阁又登台。",
      "有此幽栖地，何妨暂一回。",
      "终军非赋客，贾谊亦凡才。",
      "之子揣摩就，芳名贯耳雷。"
    ]
  },
  {
    "id": "e647d10f4fde64fd9044c5ba468bcda6",
    "title": "放灯至二十日止",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "昔闻赵寿阳，人日赐餔觞。",
      "茂宰广斯意，华灯续焰长。",
      "笙歌隘广陌，烟火媚前行。",
      "士女倾城出，皆云乐未央。"
    ]
  },
  {
    "id": "e647d10f4fde64fd844e64e2d7083d2c",
    "title": "灯夜咏所见",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "小术接高衢，星河缀火珠。",
      "沿门看舞马，人□必神鱼。",
      "燕燕莺莺者，三三五五俱。",
      "微闻红袖底，啧啧使君殊。"
    ]
  },
  {
    "id": "e647d10f4fde64fd844e64e2a60f0406",
    "title": "灯夜咏所见",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "烛龙穿绣陌，一道滚香尘。",
      "逐队惊闻笑，吹烟误唾人。",
      "绾丝三寸玉，约指一双银。",
      "小邑无奇事，兹当纪日辰。"
    ]
  },
  {
    "id": "e647d10f4fde64fda5c8b54713ba4875",
    "title": "初度",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "人年将及五，如日渐晻■。",
      "纵有胸怀在，难同蹀躞时。",
      "别离妻子叹，贫傲故人嗤。",
      "为语当途子，龙藏未易知。"
    ]
  },
  {
    "id": "e647d10f4fde64fda5c8b5473eb34950",
    "title": "初度",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "采蓬传旧俗，生我值兹时。",
      "怡悦桃花面，棓櫑杨柳枝。",
      "笑当迎富日，偏咏送穷诗。",
      "短发今如此，浮沉任所之。"
    ]
  },
  {
    "id": "e647d10f4fde64fde49b9708bb8d90a2",
    "title": "桃花",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "小槛桃花烂，春风镇日狂。",
      "飘零应似我，狼籍不成妆。",
      "芳草如有意，游蜂空自忙。",
      "因之念堤树，十里散霞光。"
    ]
  },
  {
    "id": "e647d10f4fde64fddcf34f6391858c67",
    "title": "秋夜闻笛",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "廓落方无绪，谁家送笛来。",
      "乍惊云影破，渐觉杵声哀。",
      "八月荒蒲柳，三年困草莱。",
      "寒螀与急纬，同入管中催。"
    ]
  },
  {
    "id": "e647d10f4fde64fd1c72849c9626e9d4",
    "title": "止酒",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "偶遇医王说，长歌覆羽卮。",
      "步兵真白眼，陶令诡称诗。",
      "块磊将何似，佯狂信有之。",
      "公荣不可作，搔首独长思。"
    ]
  },
  {
    "id": "e647d10f4fde64fda003e55b04da7a7e",
    "title": "赠巨先用长蘅画上限韵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "谁能书杮叶，有客字符征。",
      "长驭韶可羡，秋云气欲凌。",
      "烟霞三径僻，楼阁四时凭。",
      "吾愧扶风帐，栖迟尔代兴。"
    ]
  },
  {
    "id": "e647d10f4fde64fd40a0ce45b3c01bb5",
    "title": "辛亥中秋",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "今夕复何夕，兴怀有万端。",
      "山中连夜雨，客岁一人看。",
      "桂湿飘无迹，林昏影独寒。",
      "浮生多舛错，应比月华难。"
    ]
  },
  {
    "id": "e647d10f4fde64fda1bca4aa9b5b9b43",
    "title": "送王宣佩归祁门",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "溪碧秋逾澈，枫丹日渐浓。",
      "方期频促膝，何意更分踪。",
      "世态驱寒暖，君才定鼎钟。",
      "中原鞭弭日，谁肯谢从容。"
    ]
  },
  {
    "id": "e647d10f4fde64fda1bca4aa6c3194b3",
    "title": "送王宣佩归祁门",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "合涧成沟水，黄山隔洞猿。",
      "行人秋作客，居者月同樽。",
      "各抱难言恨，宁辞折简烦。",
      "岂予工怨别，雅道几能存。"
    ]
  },
  {
    "id": "e647d10f4fde64fdcaf3d1e25d4b589f",
    "title": "赠吴符远并谢其借书末章及之",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "之子天都秀，蜚声及盛年。",
      "曈曈初上日，浩浩出山泉。",
      "爱客客逾重，逃名名转膻。",
      "延陵有奇节，多属少君传。"
    ]
  },
  {
    "id": "e647d10f4fde64fdcaf3d1e2ad38f226",
    "title": "赠吴符远并谢其借书末章及之",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "虽逢季子晚，久熟太丘贤。",
      "黄海宁无托，醴泉讵偶然。",
      "风骚光世业，簪绂侍龙旃。",
      "圣主迟华选，何年向日边。"
    ]
  },
  {
    "id": "e647d10f4fde64fdcaf3d1e255f6ea04",
    "title": "赠吴符远并谢其借书末章及之",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "摇笔将吞楚，抡才巳大吴。",
      "朱霞半天绮，白鹤一□孤。",
      "秋老溯浙水，花明又圣湖。",
      "三年劳顾盻，惭愧未新吾。"
    ]
  },
  {
    "id": "e647d10f4fde64fdcaf3d1e23f7a8519",
    "title": "赠吴符远并谢其借书末章及之",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "不辞淫与癖，拥得百城居。",
      "落日穷丹笔，明窗走白鱼。",
      "阅来三豕正，帙返一鸱虚。",
      "此意今人少，宁能不尔于。"
    ]
  },
  {
    "id": "e647d10f4fde64fd95cd6bd018eda121",
    "title": "秋送吴景先归休阳",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "桐庐秋色老，水浅石棱寒。",
      "无复江陵快，应如瞿峡难。",
      "缆人惊鸟起，客子倚樯看。",
      "廓落何须叹，还家菊未残。"
    ]
  },
  {
    "id": "e647d10f4fde64fd95cd6bd0d923ca80",
    "title": "秋送吴景先归休阳",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "落叶如相逐，江行不记湾。",
      "帆开迎昃日，雁度失青山。",
      "往事烟云外，新诗指点间。",
      "邻舟喧土语，知巳近乡关。"
    ]
  },
  {
    "id": "e647d10f4fde64fd95cd6bd046a214f2",
    "title": "秋送吴景先归休阳",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "三载涧西水，孤舟梦若何。",
      "恐辞红叶去，终恋白云多。",
      "北海盈樽酒，南山叩角歌。",
      "淡交原有分，迟子此烟萝。"
    ]
  },
  {
    "id": "e647d10f4fde64fd2721242d0366088c",
    "title": "寄慰王宣佩下第",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "秋风辞建业，落日到祁门。",
      "壮士夜光在，还家无泪痕。",
      "山川天改色，鸡鹜世呼群。",
      "吾道岂终否，襟期托岭云。"
    ]
  },
  {
    "id": "e647d10f4fde64fdc8941e1fc110235c",
    "title": "壬子冬送休复北上俯仰今昔情见乎词",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "两走长安道，衾禂日夜同。",
      "犹如今昨事，不信马牛风。",
      "短剑冲寒雨，乡心托暮鸿。",
      "朅来何以献，乌有亡是公。"
    ]
  },
  {
    "id": "e647d10f4fde64fdc8941e1f9703424c",
    "title": "壬子冬送休复北上俯仰今昔情见乎词",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "此去亦何恨，难言感慨无。",
      "幽懮更离别，金石又葭莩。",
      "君自千人帐，予真五石瓠。",
      "最怜冰雪里，匹马指修途。"
    ]
  },
  {
    "id": "e647d10f4fde64fdc8941e1f2983e360",
    "title": "壬子冬送休复北上俯仰今昔情见乎词",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "但见萧萧柳，应怜蓼蓼莪。",
      "鲜民巳潦倒，之子莫蹉跎。",
      "一路青山少，千秋白眼多。",
      "王孙寄语者，气色比如何。"
    ]
  },
  {
    "id": "e647d10f4fde64fdc8941e1fb20fd9dc",
    "title": "壬子冬送休复北上俯仰今昔情见乎词",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "尚忆南池日，高歌子美蝉。",
      "山川千古是，凭吊昔人贤。",
      "惜别岂杯酒，浮生俱逝川。",
      "何能酬德感，拟卖贡公田。"
    ]
  },
  {
    "id": "e647d10f4fde64fdf544e8345be16ef0",
    "title": "送畲氏兄弟",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "山中飞冻雨，江上二难归。",
      "松阁霞光冷，沙汀雁侣稀。",
      "能无怀旧友，不久试春衣。",
      "努力千秋事，今人寄托微。"
    ]
  },
  {
    "id": "e647d10f4fde64fdf544e83480d0806c",
    "title": "送畲氏兄弟",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "负笈轻千里，归途寒奈何。",
      "云将天惨淡，冰与石嵯峨。",
      "一歃严陵水，频瞻黄海阿。",
      "虬潜遗构在，它日定相过。"
    ]
  },
  {
    "id": "e647d10f4fde64fd8af6d5eff742b659",
    "title": "登北高峰顶",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "直上高峰顶，灵山一覆丘。",
      "烟中盘鸷鸟，天际辨孤舟。",
      "落日秋无极，同人我独愁。",
      "因之念重九，风雨不登楼。"
    ]
  },
  {
    "id": "e647d10f4fde64fdaf6aeed96aa0eca6",
    "title": "登烟雨楼",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "此日真晴好，偏登烟雨楼。",
      "微茫一水外，远近万家浮。",
      "白鹭依沙岸，渔罾聚曲洲。",
      "烟光霞影杂，□□□淹留。"
    ]
  },
  {
    "id": "e647d10f4fde64fd6973a42d0f9f5cae",
    "title": "题载鹤图",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "偶为修琴出，因之载鹤归。",
      "晴川棹容与，落日影熹微。",
      "月下梅为侣，风前云满衣。",
      "空山无客至，任尔自盘飞。"
    ]
  },
  {
    "id": "e647d10f4fde64fdc4c8fca874004584",
    "title": "赋得眠鬟压鬓花",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "繁思独登楼，锖牵角枕愁。",
      "梦随人浩荡，花为雨淹留。",
      "细瓣承鬟乱，娇容带腻收。",
      "芳鲜易摧萎，春草叹悠悠。"
    ]
  },
  {
    "id": "e647d10f4fde64fd829225d858ad239f",
    "title": "牡丹亭寻梦",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "佩解惊还在，钗横怯未安。",
      "不禁春澹荡，犹似雨汍澜。",
      "昨日逢欢易，今朝顾影难。",
      "那知谁是梦，梅馥送人寒。"
    ]
  },
  {
    "id": "e647d10f4fde64fd3664b5c756b87ef0",
    "title": "新晴",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一望山如沭，平林鸟乱飞。",
      "坐愁镇日雨，分外惜晨晖。",
      "水杀犹澎湃，牛驱入翠微。",
      "高亭可怡悦，况是绿初肥。"
    ]
  },
  {
    "id": "e647d10f4fde64fd84959cfb59a53434",
    "title": "读冯开之先生集",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "梁尘不动画船空，幸留缃帙见遗风。",
      "官因屡黜欢能古，诗到无题语必工。",
      "松桂影边綦履散，蘼芜山下梦魂通。",
      "西泠烟月虽如昨，谁领风流向此中。"
    ]
  },
  {
    "id": "e647d10f4fde64fdcf64f1e125e21dda",
    "title": "岁暮舟行",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "逼岁扁舟西复东，蓼莪歌罢叹途穷。",
      "寒林落木更落木，衰草郭公复郭公。",
      "浊酒独无□法醉，故人如避托书通。",
      "终宵雨雪侵肌骨，局足高眠信□篷。"
    ]
  },
  {
    "id": "e647d10f4fde64fd1f132a4745324709",
    "title": "中元鲁弥生张尔唯罗尚之招饮同郝刘二校书",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "高城如榭水如油，良月开樽破客愁。",
      "夹坐名花含露艳，荐亡灯火杂星流。",
      "飞觞欲叫清辉下，改□俄惊戍鼓收。",
      "一辈蓬飘无所事，谋欢重九再登楼。"
    ]
  },
  {
    "id": "e647d10f4fde64fdc6f9d4a221f640ac",
    "title": "秋日邸舍",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "秋风淅淅渐鸣枯，旅馆牢骚气色殊。",
      "门外泥深无客到，床头罍耻数钱沽。",
      "何人能市千金骨，吾道真如五石瓠。",
      "老却故乡莼似玉，一生大错是之乎。"
    ]
  },
  {
    "id": "e647d10f4fde64fdfbe0dcb7d372e995",
    "title": "送朱澹修休假南还",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "王家珠树三枝秀，少者先鸣驷马还。",
      "鸿雁数行随彩伏，蒹葭八月唱阳关。",
      "荆溪秋老文为石，鹫岭枫丹锦是山。",
      "令谱修成假未满，洞茶闲拨断桥湾。"
    ]
  },
  {
    "id": "e647d10f4fde64fdcd6b5bad700b03e6",
    "title": "送陆行仲南还",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "子忘非主今为客，使我劳人转忆家。",
      "斑马不鸣魂巳断，红亭屡到泪空奢。",
      "慈亲白发怜衰柳，小妇青衫泛菊花。",
      "但是能归皆足羡，何须昼绣始堪夸。"
    ]
  },
  {
    "id": "e647d10f4fde64fd2c8b4a12dd318a93",
    "title": "和张尔唯九日招饮同弥生尚之大白洛生绸生用韵兼有所感",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "三逢令节独悲秋，幸尔招携浪漫游。",
      "但醉不须嘲落帽，对花何必更登楼。",
      "南冠尽望燕山远，楚岫仍将暮雨收。",
      "转忆去年今日事，同人千里始知愁。"
    ]
  },
  {
    "id": "e647d10f4fde64fd3c643666b70507e1",
    "title": "过金山不登感旧",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "金山一过一回思，星聚连床彼一时。",
      "漫说箕裘徒筦尔，纵留文采亦空而。",
      "试凭江阁难舒眼，但听潮声巳蹙眉。",
      "明到江南逢旧侣，冻云寒日总成悲。"
    ]
  },
  {
    "id": "e647d10f4fde64fdb745920c90560b35",
    "title": "归过柳堂谒休复柩次时将之东海",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "冲雪沾泥到柳堂，忍看阶草白于霜。",
      "嫁卿阿鹜今成谶，车忆桥公我独伤。",
      "生死自然多变态，飘沦应不责疏狂。",
      "拟将东海千寻浪，酹尔英雄一寸肠。"
    ]
  },
  {
    "id": "e647d10f4fde64fdf51d77c6e6a0e418",
    "title": "初归",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "蒙茸万里解征骖，叙隔陈愁丙夜谈。",
      "细数亲朋将减半，笑怜儿女幸存三。",
      "梅花腊尽香先发，杨柳春来叶渐毵。",
      "游子乍归寻乐事，不须憔悴似江潭。"
    ]
  },
  {
    "id": "e647d10f4fde64fd67a0f49a56d4cdf5",
    "title": "丁巳元日怀都下游好",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "椒觞柏醑正微醺，转忆燕山别绪殷。",
      "星聚忽然俱万里，风期终想冠千军。",
      "西陵春暖花如霰，曲院灯深女似云。",
      "总是多情易关涉，每逢胜令思纷纷。"
    ]
  },
  {
    "id": "e647d10f4fde64fdd55497a70ca29c8c",
    "title": "黄岩道中",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "马烦人倦日晻■，岩壑争奇应接迟。",
      "雨脚云头皆米画，水田夏木忆王诗。",
      "江村种粳多于秫，秃树啼鸦怪似鸱。",
      "野性由来贪览涉，独嫌冠帻路傍知。"
    ]
  },
  {
    "id": "e647d10f4fde64fd2cdd100889863c8d",
    "title": "黄岩怀古二首古城",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "漠漠孤烟江上横，行人说是偃王城。",
      "当年仁义将何用，地下疮痍恨未平。",
      "故垒几朝看鹿走，荒基无岁不牛耕。",
      "徐山石室今何似，旧楚依然春草生。"
    ]
  },
  {
    "id": "e647d10f4fde64fd2cdd1008e7b2f1cb",
    "title": "黄岩怀古二首古城",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "此地不闻如巨鹿，何缘白骨似长平。",
      "古壕三尺冤难涤，亡镞千年魄尚惊。",
      "风雨丹枫标汉帜，兵戈旧垒筑新城。",
      "英雄多少埋黄土，屠钓偏流竹帛名。"
    ]
  },
  {
    "id": "e647d10f4fde64fddf7f319c37802309",
    "title": "七夕有怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "去年七夕燕山度，今日双星海畔看。",
      "一自故人如雨散，曾无片楮报霜寒。",
      "关河到处容堪老，杯酒人开会尚难。",
      "万卷腹书何意晒，且从儿女觅新欢。"
    ]
  },
  {
    "id": "e647d10f4fde64fde7c54e918ead02f3",
    "title": "九日沈倩明黄及生应百禄庆云陈长孺仲孺招饮九峰寺",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "九日携樽到九峰，峰藏修竹列高松。",
      "篮舆幸有门生□，红饮欣无俗子逢。",
      "孤塔出林留夕照，古藤余兴待疏钟。",
      "三年令节皆为客，南北东西愧短筇。"
    ]
  },
  {
    "id": "e647d10f4fde64fd5a93e310234203cd",
    "title": "寄怀汪孟朴",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "朝朝促膝犹嫌阔，岂料空山隔暮猿。",
      "薄俗五交多到溉，深情千尺只汪伦。",
      "海滨渐败椒兰气，宇内争蹊桃李言。",
      "莫以忧伤损肝胆，吾侪尚欲用乾坤。"
    ]
  },
  {
    "id": "e647d10f4fde64fdb59daf5c91e4e6c5",
    "title": "戊午初度",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "巳过纲成跃马年，纵逢唐举不轩然。",
      "逃名漫学墙东隐，小筑真疑岸上船。",
      "自叹半生惟砚北，畏闻两字在卢前。",
      "却如老大当垆妇，脂粉调人亦可怜。"
    ]
  },
  {
    "id": "e647d10f4fde64fd5fa03de5ed03ab0b",
    "title": "有感",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "少年尝许足三冬，盘错孤根老未逢。",
      "自昔鸡群多笑鹤，何来犬格欲驯龙。",
      "功名暂且归公等，怀抱终□□阿侬。",
      "千古蓬茆原有事，休言得意尽歌橦。"
    ]
  },
  {
    "id": "e647d10f4fde64fd5fa03de5443e0dcd",
    "title": "有感",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "□年海内共班荆，纵未相遭也识名。",
      "敢谓云霄皆□味，岂知寒热较阴晴。",
      "度阡越陌予心古，北斗南箕世态轻。",
      "散发海隅聊自适，虞翻原不托嘤鸣。"
    ]
  },
  {
    "id": "e647d10f4fde64fd1f105deb1a047512",
    "title": "渡江",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "片帆晴日乱江流，顾此茫茫万顷愁。",
      "一夕悲欢真是梦，三年来往亦何求。",
      "山如有意增萧索，风怪无情不石尤。",
      "回首苍烟隐城郭，况堪重上仲宣楼。"
    ]
  },
  {
    "id": "e647d10f4fde64fdb1f1cafc54e53242",
    "title": "山阴逢朱晋明",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "山阴十月政秋冬，短鬓萧萧叹尔同。",
      "酬对三人俱苜蓿，别离八载总飘蓬。",
      "禹陵突兀名山古，大海苍茫灏气通。",
      "鸿雁两行俱旧好，可怜踪迹亦西东。"
    ]
  },
  {
    "id": "e647d10f4fde64fdc4fccd8d3e48bb94",
    "title": "雪",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "衰苇败柳尽琅玕，孤客拥裘饱意看。",
      "只学袁安真简易，欲寻安道也艰难。",
      "霏霏着树催梅蕊，故故随风绕画栏。",
      "若谓撒盐差可拟，似来傲我水晶盘。"
    ]
  },
  {
    "id": "e647d10f4fde64fdc4fccd8d9001cb24",
    "title": "雪",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "同云漠漠风凄凄，雪花如掌高复低。",
      "深山似欲过牛目，怒岭遥知绝马蹄。",
      "鸦背渐高栖不稳，雁群屡拆阵难齐。",
      "到门开雪今人少，纵令能来扫即迷。"
    ]
  },
  {
    "id": "e647d10f4fde64fd32964cb07511a6ad",
    "title": "雪晴",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "闭门不厌三尺雪，数日阴寒也快晴。",
      "乍见玉龙纷夭矫，只疑银海亘纵横。",
      "啁啾鸟鹊声如抃，班驳峰峦画不成。",
      "日暮流霞散余绮，明光白锦耀山城。"
    ]
  },
  {
    "id": "e647d10f4fde64fdef648d2cbcc7f43e",
    "title": "和王献叔和雪诗谢其登楼之约兼志所感",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "堆琼迭壁接雕栏，曾约重来语未寒。",
      "可惜酒人归太早，欲修往事兴先阑。",
      "空斋独对飘扬甚，快阁裁诗寂寞看。",
      "且待梅开披鹤氅，恐君为我费猪肝。"
    ]
  },
  {
    "id": "e647d10f4fde64fdfe843acc406065b3",
    "title": "独酌",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "日车难系一年过，发短心长奈若何。",
      "作客自惭游日少，课诗争得似愁多。",
      "江乡漫说蹊桃李，野性惟思纫芰荷。",
      "雪色如银那不饮，醉龙无日不高歌。"
    ]
  },
  {
    "id": "e647d10f4fde64fd877dec5d33a5cc01",
    "title": "除夕",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "逼除客子本多情，况复衰迟忧患萦。",
      "对酒忽成千里梦，思家真觉一官轻。",
      "先春鸟转频频语，小市人穷蹩蹩行。",
      "我亦酸斋无甚事，画灰听爆到三更。"
    ]
  },
  {
    "id": "e647d10f4fde64fd877dec5d5d450da3",
    "title": "除夕",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "南北蹄轮路几千，江城岁暮雪连绵。",
      "不遑将母难忘叹，只似无家也度年。",
      "摩诘仆僮聊自遣，陶公诗酒且颓然。",
      "升沉过眼如陈历，明日迎春醉绮筵。"
    ]
  },
  {
    "id": "e647d10f4fde64fd45b42fcc1a28fe17",
    "title": "庚申元旦行春",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "元日逢春春事初，舞倡伐鼓建旄旟。",
      "风条已顺青祇令，灵雨刚先白鹿车。",
      "马上红装摇彩凤，辛盘冰缕荐江鱼。",
      "故乡此日豪奢甚，搔首何人奉板舆。"
    ]
  },
  {
    "id": "e647d10f4fde64fd1c0ebc8202e72719",
    "title": "寄怀沈君接",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "与君灵鹫十年身，我别君留百感新。",
      "千里同舟淮角酒，一樽小坐断桥莼。",
      "君家春酿碧于水，此处山茶赤似唇。",
      "两志栯情兼有恨，梅花西碛少谁人。"
    ]
  },
  {
    "id": "e647d10f4fde64fd1c0ebc828f44b7b1",
    "title": "寄怀沈君接",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "雪光落盏白如银，西涧流澌几日春。",
      "自叹穷途同阮籍，何须潭水忆汪伦。",
      "凤仪暂戢无妨达，鹤口新添未便贫。",
      "故里故山谁好事，书来细写似鱼鳞。"
    ]
  },
  {
    "id": "e647d10f4fde64fd46920365c1a9f8dc",
    "title": "偶兴",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "小池春水亦汪然，白鹤桃花非世间。",
      "睡起大声呼煮茗，兴来小笔乱涂山。",
      "风生苹末纤纤织，月上林端细细湾。",
      "此日胸中无一事，庄周梦蝶未为闲。"
    ]
  },
  {
    "id": "e647d10f4fde64fdd8a68397be592778",
    "title": "闷",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "今年二月寒如冬，春光惨淡人意慵。",
      "雄风雌风花命薄，欲雨不雨山睡浓。",
      "摊籍懒将思兀兀，闭门何物来冲冲。",
      "明朝后朝无杲日，𢬵掷行春九节筇。"
    ]
  },
  {
    "id": "e647d10f4fde64fd857d53d062c67b45",
    "title": "喜凌巨先同两儿至",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "马蹄尚及七分春，眉带双岚尘满巾。",
      "忆别江于俄四月，同来鹤外益三人。",
      "海鱼似婢皆云美，越酒如银竞入唇。",
      "夹座快谭乡国事，不知匏系不知颦。"
    ]
  },
  {
    "id": "e647d10f4fde64fd6f7f67e1fc547e9f",
    "title": "喜晴",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "闲过寒食与清明，桐有新芽菊有萌。",
      "久雨燕如窥幕妇，快晴人似得霜鹰。",
      "便思东郭田间去，转忆西湖柳外行。",
      "浊酒数杯诗半卷，望舒树杪又初生。"
    ]
  },
  {
    "id": "e647d10f4fde64fdcd7765f20bc2e49b",
    "title": "王献叔招饮绣球花下",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "昔年快阁曾看雪，今日花开当雪看。",
      "乍似解颜迎客笑，折来催酒向唇干。",
      "尚分杨柳毵毵绿，亦怯春风颤颤寒。",
      "可惜海棠零落尽，暂邀肥婢与盘桓。"
    ]
  },
  {
    "id": "e647d10f4fde64fdc452f3324bf250d2",
    "title": "步至九峰寺",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "谷雨相催物物新，散行时让汲泉人。",
      "共听牧子吹芦管，一任松花打角巾。",
      "有竹有藤将废寺，好风好日半闲身。",
      "安能移榻溪流上，怪石高梧作比邻。"
    ]
  },
  {
    "id": "e647d10f4fde64fd1d85c2c306b0110e",
    "title": "春暮",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "闲门镇日可张罗，丛桂新条长旧柯。",
      "无可柰何春事短，不如归去鸟声多。",
      "江城三月犹巢燕，野俗群儿喜斗鹅。",
      "洪饮苦吟俱意懒，试茶邮水一朝过。"
    ]
  },
  {
    "id": "e647d10f4fde64fd1d85c2c3bb9618e0",
    "title": "春暮",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "微凉小馆寄墙东，树影泥香尽日封。",
      "春到九分人梦梦，花留一片转秾秾。",
      "叩门大率皆凡鸟，吊古无端忆醉龙。",
      "老至渐多荏苒叹，故乡霞外隔千峰。"
    ]
  },
  {
    "id": "e647d10f4fde64fd44c095369fdd7074",
    "title": "送吴司李拂衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "马首青山伴客行，秋风一叶似官轻。",
      "留宾无复陈惊座，嫚骂谁容弥正平。",
      "弛担簿书催酒散，跳波珠玉斗诗成。",
      "延陵簪笏辉前后，五柳新栽别有名。"
    ]
  },
  {
    "id": "e647d10f4fde64fd44c0953639c76463",
    "title": "送吴司李拂衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "悔山一过一迟疑，今下欢溪遂所思。",
      "薄送愧临千尺水，宦囊嬴有半游诗。",
      "张公洞口云如昨，西子湖头柳似眉。",
      "闻说荆溪可依隐，酒鎗茶曰猛将随。"
    ]
  },
  {
    "id": "e647d10f4fde64fd82f9f247357bfa89",
    "title": "送吴公子自天台归阳羡",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "延陵公子字嘉名，古锦奚囊发赤城。",
      "绣岭不争雄构绣，清溪专为壁人清。",
      "亭亭白鹤云中起，渺渺朱霞天末生。",
      "彩笔巳还无可赠，他年竹下共班荆。"
    ]
  },
  {
    "id": "e647d10f4fde64fdac1f33193dbfef81",
    "title": "寄尤含",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "山行不足水行看，万朵芙蓉万顷澜。",
      "一路逢僧知姓字，到家迎妹问平安。",
      "汝归紫蟹黄柑近，我睹衰芦败柳难。",
      "寄语亲朋无好况，病愁专不为毡寒。"
    ]
  },
  {
    "id": "e647d10f4fde64fdc580976ebea4d917",
    "title": "不寐",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "桐翻雨滴气萧然，远砌悲凉那得眠。",
      "病似漏壶安枕上，梦惊故友到床前。",
      "谁家孤鹤偏长唳，何处风声不可怜。",
      "芡实如珠藕如臂，强宽食假亦明年。"
    ]
  },
  {
    "id": "e647d10f4fde64fd59af200a619fa2e5",
    "title": "自遣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "有发无家一病身，秋风飒飒石粼粼。",
      "毒龙暑退狞翻浪，野鵩星稀苦魇人。",
      "纵是青山非我土，便多红树岂真春。",
      "若无坐拥专城乐，柳叶虽繁不当颦。"
    ]
  },
  {
    "id": "e647d10f4fde64fd4edbc283478f4a92",
    "title": "独行",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "独行独立小池边，衰柳疏疏当发看。",
      "亲旧□行七八字，家乡斗米百三钱。",
      "门无好事闲莲勺，病捡方书问药船。",
      "正是新凉好时节，却如春半恼花天。"
    ]
  },
  {
    "id": "e647d10f4fde64fdbb24223499501b42",
    "title": "病中",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "朝梳白发乱成堆，昼减青精夜旷杯。",
      "落叶何繁愁里听，漏声如诉闇中催。",
      "浮生谁免老病死，良药无过归去来。",
      "只待桂花狼籍后，便辞羽洞下天□。"
    ]
  },
  {
    "id": "e647d10f4fde64fdca88b59600be0916",
    "title": "病起",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一身多病百缘轻，萧飒风来体渐平。",
      "阁求诗书随意懒，梦游山水逼人清。",
      "调鸠上掌喃喃语，遣鹿看门笃笃行。",
      "桐叶满阶留不扫，爱他踏处亦秋声。"
    ]
  },
  {
    "id": "e647d10f4fde64fdca88b596ff0f10a6",
    "title": "病起",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "饮罢觥船亦自欢，小除行散影珊珊。",
      "生来何必皆文士，譬是先迁一左官。",
      "无病尚当哀局促，有身何患不圞团。",
      "东郊小筑西桥月，乘兴休歌客路难。"
    ]
  },
  {
    "id": "e647d10f4fde64fd00fd3ddc5dd598ca",
    "title": "晚出依隐精舍",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "病骨秋风渐渐轻，薄凉出郭带微醺。",
      "催红败绿霜前雨，懈白柔蓝水上云。",
      "闲听鸟声如法鼓，远看路草是腰裙。",
      "莫言此地真堪隐，巳有新鸿不可闻。"
    ]
  },
  {
    "id": "e647d10f4fde64fde801408d1c78df9d",
    "title": "九日同修能凤仪游九峰寺",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "门外白衣来者谁，山行约客且犹夷。",
      "蓝堆翠拥如前日，风厉云悠自一时。",
      "古寺久荒存梗概，寿藤似草作玄之。",
      "沿溪落日频吹帽，何事龙山遍入诗。"
    ]
  },
  {
    "id": "e647d10f4fde64fde801408d42b4b9a7",
    "title": "九日同修能凤仪游九峰寺",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "九峰未可当崔嵬，客里权浇浊酒杯。",
      "桂似松高香澹澹，塔如翁醉影颓颓。",
      "昔年此地曾红饮，今日三人藉碧苔。",
      "才历中秋又重九，满林黄缝首重回。"
    ]
  },
  {
    "id": "e647d10f4fde64fd0d959fb974305da7",
    "title": "送朱修能其二",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "秋入单衣久客知，桂香月白暂栖迟。",
      "芒鞋饱踏霜前路，清籁时吟俗外诗。",
      "尽道十年皆磊砢，偶摛一字亦幽奇。",
      "世途车斗埋才俊，短剑出门何所之。"
    ]
  },
  {
    "id": "e647d10f4fde64fd2399c1ebee70b60a",
    "title": "送张叙伯入都补令",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "寒风漠漠同云痴，正是双凫赴阙时。",
      "二载信州曾寘水，四愁马上好吟诗。",
      "雄才到处□贤者，若□何人不慕之。",
      "独有辽东方转战，劝君勿作处囊□。"
    ]
  },
  {
    "id": "e647d10f4fde64fd2399c1eb44d17926",
    "title": "送张叙伯入都补令",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "问君何处更抽簪，四海谁无杕杜心。",
      "若傍廉州应有石，纵治丽水岂多金。",
      "中丞节钺传家远，新主圭璋望治深。",
      "旦晚玺书征快令，种花不得待成阴。"
    ]
  },
  {
    "id": "e647d10f4fde64fd2069355110b0954b",
    "title": "泊嘉禾风甚不得访秋潭",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "美人何在黄叶庵，欲往从之风甚寒。",
      "一水蒹葭思澹荡，廿年湖水忆盘桓。",
      "梅花入牖禅香细，竹影遮门鹤意宽。",
      "怀袖新诗巳劳故，冻呵犹自再三看。"
    ]
  },
  {
    "id": "e647d10f4fde64fd065d73b00266902b",
    "title": "过姑苏",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "苏台今巳七经过，壮往其如白发何。",
      "晓犯清霜欣客简，晚邀寒月怪风多。",
      "联舟有酒宁辞醉，宵梦能奇且放歌。",
      "明到锡山宽载水，中泠浪许不如他。"
    ]
  },
  {
    "id": "e647d10f4fde64fd54ea3f04828f9fbc",
    "title": "闻孙送至枫桥诗以谢之",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "两载支离体未平，如何又送北帆行。",
      "朔风折尽吴绵力，野烧回看越峤生。",
      "宕口酒香人易醉，寒山钟动客先惊。",
      "老尝交态难言矣，只有君家不世情。"
    ]
  },
  {
    "id": "e647d10f4fde64fdcea3379bd3adc89d",
    "title": "中州道中",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "马首西驱问大梁，木棉花似露葵黄。",
      "都无绿醑存酿气，漫说青精杂豆香。",
      "□处驾犁翻作地，家家剥柳织为筐。",
      "少宽东省潢池警，□□□情未悦康。"
    ]
  },
  {
    "id": "e647d10f4fde64fdef426a7da4922366",
    "title": "重阳",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "黄河北渡气悲凉，令节空逢旅思长。",
      "岂有茱萸对风雨，只愁豺虎偪封疆。",
      "苔华扑地千层白，杨柳连天数叶黄。",
      "却忆香山好诗句，一年年倍惜重阳。"
    ]
  },
  {
    "id": "e647d10f4fde64fd0ad30d932357100c",
    "title": "阻雨",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "大雨其如三日何，卨牛庐里灌成河。",
      "荒村禾麦求难继，冷炕烟煤湿更多。",
      "转忆昨宵淹濮上，得知何日渡滹沱。",
      "颇闻贼埶能乘雨，搔首东齐望凯歌。"
    ]
  },
  {
    "id": "e647d10f4fde64fd6e2421c575e2a25d",
    "title": "雨后早行",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "蹇蹄避泞踏平沙，日影曈曈噪晓鸦。",
      "染血枫林酸枣树，沾泥柳絮木棉花。",
      "群羊出牧争溪渡，野店挨门到郭斜。",
      "我亦坐淹三日雨，喜看千里麦抽芽。"
    ]
  },
  {
    "id": "e647d10f4fde64fd80df8004296e7b89",
    "title": "将入都",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "群盗纵横疋马过，往来万里叹蹉跎。",
      "空将岁月居诸老，嬴得知交感慨多。",
      "松菊未荒留啸傲，之乎抛却且婆娑。",
      "莫言俊异皆如此，纵令愚騃可奈何。"
    ]
  },
  {
    "id": "e647d10f4fde64fd80df8004cfa256df",
    "title": "将入都",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "桑干河水蔚如蓝，渐向西山挹紫岚。",
      "从此衣冠常共北，未知踪迹几时南。",
      "年华自叹今过五，出处终怀不可三。",
      "只似暂来探石鼓，敢希人世誉潭潭。"
    ]
  },
  {
    "id": "e647d10f4fde64fd29242ebda392418f",
    "title": "入雍署",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "休嗟匏系宦情乖，不在槐阴即水厓。",
      "柳下衣冠聊袒裸，东方依隐托诙谐。",
      "原□我法何须忤，便似卿言亦复佳。",
      "却怪步兵多白眼，强逃绿醑外形骸。"
    ]
  },
  {
    "id": "e647d10f4fde64fd0358d934ab8e1bb9",
    "title": "送钱受之请假",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "入用应须命世贤，夕郎何意劝还山。",
      "揄扬镠币娱慈母，收拾烟云付小蛮。",
      "马渡黄河春细细，樽开北海酒潺潺。",
      "旷怀巳忘都门事，只恐东山未许闲。"
    ]
  },
  {
    "id": "e647d10f4fde64fd4022a469841695e1",
    "title": "忆金陵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "金陵佳丽旧皇州，梦里犹疑浪漫游。",
      "燕子矶头春涨满，莫愁湖畔暮烟浮。",
      "陈家玉树隋家柳，袖底箜篌扇底喉。",
      "闻说长桥巳倾拆，秦淮夜月不堪谋。"
    ]
  },
  {
    "id": "e647d10f4fde64fd2a7e0d7a06c5c71f",
    "title": "七夕",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "家家乞巧设丝萝，何事无能解帝呵。",
      "今日星稀初整驾，昨宵云暮巳停梭。",
      "空闺月冷穿针缕，孤客衣单叹汉河。",
      "共惜天孙多别怨，不知人世更愁多。"
    ]
  },
  {
    "id": "e647d10f4fde64fd695aa4b6d85c602f",
    "title": "过宝应",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "扁舟遥指草萋迷，宝应城头乌渐啼。",
      "胜事不离浓柳外，客情都在落霞西。",
      "沙横白月连天远，岸没芦花拂浪低。",
      "北燕南鸿终日过，怜予去住未安栖。"
    ]
  },
  {
    "id": "e647d10f4fde64fdd783828fd5463718",
    "title": "过淮南",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "秋天摇落思方哀，况复征帆连汉开。",
      "北柳不宽羁子闷，西风偏挟怒涛来。",
      "非无浊酒临淮水，翻恨黄花满故台。",
      "假王王孙钟室草，至今谁奠芋羹杯。"
    ]
  },
  {
    "id": "e647d10f4fde64fdacdc4d7df5a7d831",
    "title": "舟泊东昌闻有古楼不果登登仲连台而返",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "月冷乌啼到郭门，葳蕤未下鼓先闻。",
      "堤横柳树烟生屋，潮落鱼梁水渍痕。",
      "齐地郊原皆赤绕，秦时楼阁巳黄昏。",
      "解嘲独上高台望，飘渺沧溟出乱云。"
    ]
  },
  {
    "id": "e647d10f4fde64fd9c395b64d2347d22",
    "title": "初归童古佣过访",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "落魄归来拟闭门，不堪下马正逢君。",
      "英雄老眼摩相看，冷暖交情叹莫论。",
      "愁重自伤增短发，话长偏觉易黄昏。",
      "廿年旧事真如昨，尚记挑灯细定文。"
    ]
  },
  {
    "id": "e647d10f4fde64fd55d0a5f8e5a32ddd",
    "title": "北归初坐听泉亭",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "久别青山梦亦惊，如逢老友共班荆。",
      "溪边白芷新生蘖，枝上黄鹂旧识名。",
      "猿鹤巳无逋客怨，烟云喜傍昔人耕。",
      "松风石气寒侵骨，犹拥单衣待月生。"
    ]
  },
  {
    "id": "e647d10f4fde64fde86058617019a144",
    "title": "过快雪堂",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "荒榛蔓草覆歌梁，知是当年太史堂。",
      "老树映朱疑袖转，远峰浮黛学眉长。",
      "才收文叔名园记，早断香山中令肠。",
      "俯仰新诗渐湮没，无人思旧赋山阳。"
    ]
  },
  {
    "id": "e647d10f4fde64fda9a5631222bb1950",
    "title": "寄怀李长蘅兼索其近笔",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "不得灵峰住数时，巨灵含沁薜萝嗤。",
      "君归满路莼丝紫，我在空山菊蕊迟。",
      "清夜酒阑谁度曲，丹枫貌出自题诗。",
      "少文抱有烟霞痼，特寄藤溪为治之。"
    ]
  },
  {
    "id": "e647d10f4fde64fd2ff78326e433250d",
    "title": "观长蘅作画",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "十日一水五日石，能事如君独不然。",
      "须臾风雨何太急，潦倒云烟亦可怜。",
      "醉后诗题狂圣草，月明歌发老颠船。",
      "斋头子石如欲卖，且待沧江写遍年。"
    ]
  },
  {
    "id": "e647d10f4fde64fd9b385030891ecf8f",
    "title": "霜降前一日怀休仲",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "去年今日浮黄河，今日今年山之阿。",
      "白露瀼瀼惊作客，红林䬃䬃竞辞柯。",
      "节近重阳多慷慨，天高落日满烟萝。",
      "美人不来三径暮，明月如弓愁奈何。"
    ]
  },
  {
    "id": "e647d10f4fde64fd717aaf1ce74a2f9e",
    "title": "答曹能始示蜀草",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "蜀道由来万里赊，缄书惊喜自天涯。",
      "数行玄草锦江色，一段奇缘汶岭夸。",
      "熊节何年开两浙，鱼笺计日到三巴。",
      "因风欲问君平卜，世上悠悠鬓巳华。"
    ]
  },
  {
    "id": "e647d10f4fde64fd163249904b011fb0",
    "title": "秋兴",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "木落山寒雁叫哀，老怀羞剪北山莱。",
      "风催络纬凄凄织，雨劈芭蕉叶叶开。",
      "闻说三空徒抗疏，更忧两部渐成雷。",
      "谁怜漆室秋江上，浊酒黄花强自裁。"
    ]
  },
  {
    "id": "e647d10f4fde64fd577d5fc89e0e9e7b",
    "title": "灵隐寺",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "九里松阴秀郁回，石幢宝刹入云开。",
      "山从何处分身至，溪自当年洗耳来。",
      "嶂雨长迷隋后塔，梵声□落谢儿台。",
      "惭予朝夕登过饱，不及延清作赋才。"
    ]
  },
  {
    "id": "e647d10f4fde64fd3ad3740ba6bc1080",
    "title": "饮涧西桥同谷王贞伯子山闻持树",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "石桥碧涧又斜晖，人有高情寄翠微。",
      "入坐秋声催叶下，当杯宿鸟乱云归。",
      "僧无俗韵供排笑，酒散凉风恣指挥。",
      "昏赤穿林灯影细，草头零露遍濡衣。"
    ]
  },
  {
    "id": "e647d10f4fde64fd7729c116273369a1",
    "title": "岣嵝山房",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "求仙胜事巳尘埃，卜筑岿然驾壑开。",
      "绝涧翠深惊鹿起，虚廊云满误禽来。",
      "塳间似识丹砂气，林外时招白足陪。",
      "泉响松声长在耳，信非丝竹自悠哉。"
    ]
  },
  {
    "id": "e647d10f4fde64fd84b181c55fd06515",
    "title": "秋日书怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "隔岁驱车悲徂夏，一春高枕又惊秋。",
      "何年杨叶能奇中，两度桃花巳漫游。",
      "蟋蟀语深庭际草，海棠红堕涧西洲。",
      "不须蒿目中原色，雁背林端总惹愁。"
    ]
  },
  {
    "id": "e647d10f4fde64fd8b4f0d5d8aa4b589",
    "title": "书事",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "传言海上沸鲸波，下濑戈船战绩多。",
      "俘馘可怜能汉语，军门闻巳奏铙歌。",
      "中原鱼鳖争三辅，帝子琼瑶壮两河。",
      "人事天时岂无意，杞人何计稳渔蓑。"
    ]
  },
  {
    "id": "e647d10f4fde64fdf166e227b95798d0",
    "title": "挽张德懋",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "翩翩有美竟何之，尚忆山中促膝时。",
      "帝为楼成须彩笔，人言肺病是蛾眉。",
      "百年雨绝非常痛，一辈风流更见谁。",
      "执绋将车吾岂敢，不闻邻笛巳长悲。"
    ]
  },
  {
    "id": "e647d10f4fde64fd26d813cdd5be4472",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "何以散廓落，下山复上山。",
      "白云怀袖里，红树有无间。"
    ]
  },
  {
    "id": "e647d10f4fde64fd26d813cd7729ca69",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "山燃无焰火，石吐不炊烟。",
      "樵斧声稀处，飞鸿满暮天。"
    ]
  },
  {
    "id": "e647d10f4fde64fd26d813cd3d64816c",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "山如窥镜女，倒影冷泉清。",
      "西栗风前落，东曦树杪生。"
    ]
  },
  {
    "id": "e647d10f4fde64fd26d813cdc6f9c38e",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "蟋蟀风前切，芭蕉窗外翻。",
      "坐听半夜雨，萧瑟不堪言。"
    ]
  },
  {
    "id": "e647d10f4fde64fd26d813cd872eabbd",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "云时从栋起，水上与阶平。",
      "千古高亭在，香山独有名。"
    ]
  },
  {
    "id": "e647d10f4fde64fd26d813cda18aa476",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一片三生石，圆公不复来。",
      "行人寻古迹，野菊满山开。"
    ]
  },
  {
    "id": "e647d10f4fde64fd26d813cd0916bb29",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "谢台既寂寞，猿洞亦荒凉。",
      "独有前朝树，秋风萝薜香。"
    ]
  },
  {
    "id": "e647d10f4fde64fd26d813cd95574a1d",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "树色朝朝变，山容刻刻奇。",
      "高峰古塔直，日为野烟吹。"
    ]
  },
  {
    "id": "e647d10f4fde64fd26d813cd5364ef52",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "老树秋先赤，石桥霜后寒。",
      "落霞人影静，图画固应难。"
    ]
  },
  {
    "id": "e647d10f4fde64fd26d813cdd7b90bb3",
    "title": "秋日山居",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "疏林落复落，黄叶深更深。",
      "楚客当年意，风流直至今。"
    ]
  },
  {
    "id": "e647d10f4fde64fd776a7350c16dbf69",
    "title": "送朱修能其三",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "晚叶似朝雨，蓼花如醉翁。",
      "那能当此夜，又听一声鸿。"
    ]
  },
  {
    "id": "e647d10f4fde64fd221548b09dedf2a5",
    "title": "题行脚卷",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "千山万山两衲子，一瓢一钵云水长。",
      "寄与丰干莫饶舌，我自看山到石梁。"
    ]
  },
  {
    "id": "e647d10f4fde64fdc0942cd875dd1943",
    "title": "送僧游雁荡",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "瓢笠于徐策杖扶，潇然堪作雁山图。",
      "七十七峰□绝处，难说西来一字无。"
    ]
  },
  {
    "id": "e647d10f4fde64fd6db098913acff191",
    "title": "答金浦凡惠画",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一派烟霞出墨池，人言君作不声诗。",
      "云林别字名迂叟，摩诘前身是画师。"
    ]
  },
  {
    "id": "e647d10f4fde64fd534e34ee310be131",
    "title": "过听泉亭有感",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "平桥曲曲水汤汤，撼绿奇蓝映翠行。",
      "犹记当年种桐树，断云将雨送斜阳。"
    ]
  },
  {
    "id": "e647d10f4fde64fd534e34ee13317721",
    "title": "过听泉亭有感",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "万朵辛夷覆石床，□幽漱水发微香。",
      "曾为十载泉声客，容易无情过瀑梁。"
    ]
  },
  {
    "id": "e647d10f4fde64fd7f8567d3f3428d80",
    "title": "中秋大雨感旧",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "宝瑟金樽忆昔游，阖闾城下月当楼。",
      "年随燕燕莺莺度，人对风风雨雨愁。"
    ]
  },
  {
    "id": "e647d10f4fde64fd7f8567d326fd26c6",
    "title": "中秋大雨感旧",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "曾闻不见高城句，今日城中人若何。",
      "只恐虎丘池畔月，歌喉还似昔年多。"
    ]
  },
  {
    "id": "e647d10f4fde64fd35cf07f695a20518",
    "title": "施生归自九江赋赠",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "枫老橙黄物候新，记行犹自草如茵。",
      "九峰诸子飞觞夜，果是茱萸少一人。"
    ]
  },
  {
    "id": "e647d10f4fde64fd35cf07f64c6d4251",
    "title": "施生归自九江赋赠",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "子归何日发湓城，江路萧萧匹马行。",
      "此地琵琶曾送客，只疑犹有别离声。"
    ]
  },
  {
    "id": "e647d10f4fde64fd0ea536a11351bd2b",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "红树缘江寸寸秋，依刘王粲懒登楼。",
      "去年此日留京国，醉酒迷花别样愁。"
    ]
  },
  {
    "id": "e647d10f4fde64fd0ea536a19006b795",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "昨日行人唱出关，西陵回望即家山。",
      "宁知秋老千山外，日日思还不得还。"
    ]
  },
  {
    "id": "e647d10f4fde64fd0ea536a15dda370c",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "故人裁诗面不如，诗到怀时莲叶舒。",
      "此地岂真回雁处，至今未报一行书。"
    ]
  },
  {
    "id": "e647d10f4fde64fd0ea536a1547647b7",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "秋江潮落尽鱼虾，满市鯹风到日斜。",
      "转忆西湖莼再熟，紫丝牵出长冰芽。"
    ]
  },
  {
    "id": "e647d10f4fde64fd0ea536a18c2a0985",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "帜列丹枫斗上春，灵山片席事如新。",
      "公超市罢门生散，南北东西止一人。"
    ]
  },
  {
    "id": "e647d10f4fde64fd0ea536a192e62d00",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "何事群山不遍过，啸歌常在此山阿。",
      "十年屡见伤心事，恐有猿声惹泪多。"
    ]
  },
  {
    "id": "e647d10f4fde64fd0ea536a1c81ba482",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "梧桐霜后扑人飞，十月谁家不捣衣。",
      "独坐空堂□失笑，无端小草不能归。"
    ]
  },
  {
    "id": "e647d10f4fde64fd0ea536a1b58fc0db",
    "title": "秋日感怀",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "半生落落负贫豪，万事如空问浊醪。",
      "纵使西风吹败叶，不教独奏郁轮袍。"
    ]
  },
  {
    "id": "e647d10f4fde64fd4b5f9df934c1edac",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "何图脍凤屠龙手，佞佛翻经对九如。",
      "惭愧昔人千里驾，十年空羡武昌鱼。"
    ]
  },
  {
    "id": "e647d10f4fde64fd4b5f9df9633e6177",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "破龙山下惜居诸，子厌承明退著书。",
      "莫似茂陵常病渴，明光视草待相如。"
    ]
  },
  {
    "id": "e647d10f4fde64fd4b5f9df9f88f88ea",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "公门如市心如水，九鲤能如子也清。",
      "不识始平痴博士，试看南粤董先生。"
    ]
  },
  {
    "id": "e647d10f4fde64fd4b5f9df99900fa71",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "无缘共听巴江雨，怀袖常存蜀道书。",
      "闻说庐山有新筑，虎溪远近定何如。"
    ]
  },
  {
    "id": "e647d10f4fde64fd4b5f9df98bf1b685",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "南国诸生旧在门，音徽未远典刑存。",
      "今朝捧檄新文格，夫子重来道逾尊。"
    ]
  },
  {
    "id": "e647d10f4fde64fd4b5f9df98628b2f8",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "公子勋名满冶城，逢人处处说鲰生。",
      "谗夫未便能投□，匣底鱼肠夜不平。"
    ]
  },
  {
    "id": "e647d10f4fde64fd4b5f9df9bfc64955",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "药椀残编寄寂寥，歌梁舞馆半沉销。",
      "豪华尽是伤心事，沈约于今果细腰。"
    ]
  },
  {
    "id": "e647d10f4fde64fd4b5f9df9418a7744",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一毡未必联床席，万里俱堪托死生。",
      "寄与君家老公叔，何须着论博高名。"
    ]
  },
  {
    "id": "e647d10f4fde64fd4b5f9df9c47e5087",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "曾约秋风到石梁，桐翻一叶便如狂。",
      "即今木落山空矣，未卜何因见李郎。"
    ]
  },
  {
    "id": "e647d10f4fde64fd4b5f9df936946b85",
    "title": "署中怀人十绝太常朱世其光祚江陵人有国士之感行藏未定缺焉抠衣",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "我来粉本满溪山，君住天都几日还。",
      "他日相逢应大笑，笑人云雾说荆关。"
    ]
  },
  {
    "id": "e647d10f4fde64fd8e306b8dc2f801e6",
    "title": "和吴司李老僧岩韵其二",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "老僧说法本多门，一石峨然万象奔。",
      "却似息妫归楚日，开尽桃花总不言。"
    ]
  },
  {
    "id": "e647d10f4fde64fd8e306b8d2f3cec1a",
    "title": "和吴司李老僧岩韵其二",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "何事平畴见应真，似嗔饶舌走江津。",
      "若将移入生公座，应说点头予后身。"
    ]
  },
  {
    "id": "e647d10f4fde64fd1310b419e8850fd1",
    "title": "听行春伎歌",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "听惯吴娃似发歌，妖喉越调恣情吪。",
      "傍人道我桓子野，拍拍惟闻唤柰何。"
    ]
  },
  {
    "id": "e647d10f4fde64fd4547159745ce4188",
    "title": "题画赠云倩",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "去冬冬雪十年稀，裹树埋山太笨肥。",
      "宁似玉颜春雪样，和烟带雨故依依。"
    ]
  },
  {
    "id": "e647d10f4fde64fdbec9298f43e2291c",
    "title": "借鹤",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "君家孤鹤不成眠，疏影寒窗亦悄然。",
      "巳办春粮三十斗，暂邀灵翮伴今年。"
    ]
  },
  {
    "id": "e647d10f4fde64fdbec9298fe0aefb03",
    "title": "借鹤",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "凌霄落落恨偏多，雌去雄留可柰何。",
      "为间韵人能作合，一声清唳一声歌。"
    ]
  },
  {
    "id": "e647d10f4fde64fdbec9298f512829ae",
    "title": "借鹤",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "鹤癖多年在故山，如逢旧友意相关。",
      "五更嘹喨君犹共，两度荷香即遣还。"
    ]
  },
  {
    "id": "e647d10f4fde64fd834c787bb1b40357",
    "title": "答献叔折杏花见赠是日予初度",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "每到花朝转寂寥，劝君莫更问花朝。",
      "一枝遥赠非无意，秾李夭桃未许娇。"
    ]
  },
  {
    "id": "e647d10f4fde64fddd90ebfa62e49ac4",
    "title": "自出东郊插柳",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "绕溪越陌渐成行，自笑闲身为柳忙。",
      "安得好风兼好雨，催他踠地万条长。"
    ]
  },
  {
    "id": "e647d10f4fde64fddd90ebfab198a6b0",
    "title": "自出东郊插柳",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "西湖莺燕太猖狂，骂叶穿条镇日忙。",
      "寄语明年□海曲，不知何处是吾乡。"
    ]
  },
  {
    "id": "e647d10f4fde64fd087c49ecb16ee8f3",
    "title": "从吴司李乞江瑶柱答诗索和用韵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "西驰怒岭似承茎，懒出浑如坐树莺。",
      "嚼得新诗清且旨，车螯螺蛤敢争鸣。"
    ]
  },
  {
    "id": "e647d10f4fde64fd087c49ec70dc8049",
    "title": "从吴司李乞江瑶柱答诗索和用韵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "西湖十里尽莼羹，偏爱江瑶品外清。",
      "宕语龙宫休宝惜，仙人昨巳下金茎。"
    ]
  },
  {
    "id": "e647d10f4fde64fdae7bf4ffd1d9bef8",
    "title": "再答吴司李江瑶柱诗用韵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "东海波深玉甲新，浴兰初罢荐奇珍。",
      "珧瑶字义何须辨，苏赵于今有几人。"
    ]
  },
  {
    "id": "e647d10f4fde64fdec6936c845684261",
    "title": "乞海棠",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "嫣红嫩粉艳丝丝，缱绻从君乞一枝。",
      "恐似西川杜工部，笑他不作海棠诗。"
    ]
  },
  {
    "id": "e647d10f4fde64fd529dcbc21eb9557e",
    "title": "瓶中梅谢易以海棠",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "胆瓶狼籍满匡床，尽是梅妃夜洗妆。",
      "况遇玉环新睡起，空教憔悴怨三郎。"
    ]
  },
  {
    "id": "e647d10f4fde64fdeaaf4d6a357a7394",
    "title": "梦长蘅",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "故人踪迹在何处，一簟凉生冉冉来。",
      "暖送问寒如昨日，不堪秋色满高台。"
    ]
  },
  {
    "id": "e647d10f4fde64fde6ddce856d79caff",
    "title": "梦谷王",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "□梁落月白如霜，水深浪阔鱼龙狂。",
      "广州去此五千里，一夜三回梦举觞。"
    ]
  },
  {
    "id": "e647d10f4fde64fd92a99d25984aeacb",
    "title": "代人挽外舅",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "敢云冰玉腾高誉，十载提携梦见之。",
      "愧我哭翁无长物，满庭霜霰一行诗。"
    ]
  },
  {
    "id": "e647d10f4fde64fdf9665f606934bcb4",
    "title": "书金相士册",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "口似悬河野鹤形，蒯缑短剑挟丹经。",
      "自知不是封侯骨，空负先生两眼青。"
    ]
  },
  {
    "id": "e647d10f4fde64fd4c8851b4c85b20ab",
    "title": "相者",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "千仞胸怀七尺身，蒯缑又逐帝京尘。",
      "刚成自是谋王手，唐举何曾善相人。"
    ]
  },
  {
    "id": "e647d10f4fde64fd2fbdd5ecbc037eb6",
    "title": "采莼",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "西湖四月烟水平，采莼艇子狎波轻。",
      "紫丝牵得山衔日，竞学渔歌欸乃声。"
    ]
  },
  {
    "id": "e647d10f4fde64fd2fbdd5ec1683f011",
    "title": "采莼",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "步兵偶尔忆山林，尚自风流说到今。",
      "不知千里如何味，直待鲈鱼江水深。"
    ]
  },
  {
    "id": "e647d10f4fde64fd6db098912e241d03",
    "title": "答金浦凡惠画",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "西子湖头春草生，越王台畔暮霞明。",
      "知君块磊无从寄，不博当年画苑声。"
    ]
  },
  {
    "id": "e647d10f4fde64fd9e3e9fc9d37b3506",
    "title": "寄柴嘉定",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "嘉果车行夹路香，练川今作小河阳。",
      "太冲亦爱花如锦，未敢蒙头过魏塘。"
    ]
  },
  {
    "id": "e647d10f4fde64fdd3ca23ff946dfb0f",
    "title": "邻家榆树",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "借荫知怜独，分钱似念饥。",
      "两年为客倦，一叶敢言微。",
      "干耸晨晖满，丛深众鸟归。",
      "社枌思郁郁，宫柳共依依。",
      "彼树犹如此，人情何太稀。"
    ]
  },
  {
    "id": "e647d10f4fde64fd7e0cf53b6720aedd",
    "title": "山中即事",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "怪石生烟万木疏，枯藤历乱张颠书，寒鸦噪影日居诸。",
      "野人扶杖叹奇绝，明朝得雪更何如。"
    ]
  },
  {
    "id": "e647d10f4fde64fd7e0cf53b86b1dbce",
    "title": "山中即事",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "西风飒飒摧枯枝，寒犬惊吠钟声迟，邻舂有无如间之。",
      "此时却忆王摩诘，落笔草草皆成诗。"
    ]
  },
  {
    "id": "e647d10f4fde64fd503c6f890f201a52",
    "title": "题画",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一笔数株柳，似麻又似帚。两笔几点山，疑雨复疑烟。",
      "潇湘洞庭邈千里，近在深芦短苇边。微渺丛树两间屋，知是幽人旧薖轴。",
      "风颠雨怪不出门，炊黍烹茶应巳熟。人言此图太草草，胸中丘壑随意扫。",
      "譬如绝代萧疏人，粗服乱头亦自好。"
    ]
  },
  {
    "id": "e647d10f4fde64fda5945ed5fb71b22e",
    "title": "立夏",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "青梅如弹酸螫口，家家蒌蒿佐烧酒，解衣科顶事不久。",
      "子规坐占黄鹂枝，幽人惜春春不知。"
    ]
  },
  {
    "id": "e647d10f4fde64fda5945ed5a85d583c",
    "title": "立夏",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "红尘驱驰褦襶子，白汗交流今日始，□可人生半暍死。",
      "九里松风凉可咽，彼其不来莫轻说。"
    ]
  },
  {
    "id": "e647d10f4fde64fdde8ed65b452036e6",
    "title": "七支庵遇无穷",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "为爱水关水，因便到七支。",
      "老僧映户立，惊是囊时师。",
      "十载不相见，何缘得在兹。",
      "当时同游侣，各各东西驰。",
      "亦有先归者，北邙生茅茨。",
      "白下前朝寺，荒芜半不治。",
      "何当变陵谷，弹指巳若斯。",
      "言罢长太息，握手怜鬓丝。",
      "相期共销夏，劳劳安所之。"
    ]
  },
  {
    "id": "e647d10f4fde64fd35cab2289a731e13",
    "title": "杂诗",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "长安女儿年十三，丁香初结香犹含。",
      "似学琵琶曲未熟，参差纤指画妍腹。",
      "袖底眉尖别有神，移裾转步不动尘。",
      "昨宵犹映帘栊立，今日重过解避人。"
    ]
  },
  {
    "id": "e647d10f4fde64fd35cab228c27f7209",
    "title": "杂诗",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "清歌可听不可亲，玉颜时时含薄嗔。",
      "如珠细吐珊瑚唇，一字三刻停梁尘。",
      "少年黄金贱于土，怀袖经年谁敢陈。",
      "多情正在娇痴处，四坐逢迎愁杀人。"
    ]
  },
  {
    "id": "e647d10f4fde64fd467fe6a39bd6e3ed",
    "title": "燕中怀古拟高达夫宋中作",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "官柳何蔽芾，梨枣亦成行。",
      "时无燕召公，勿剪非甘棠。",
      "更闻野老哭，悲风生夕凉。"
    ]
  },
  {
    "id": "e647d10f4fde64fd467fe6a3923343d2",
    "title": "燕中怀古拟高达夫宋中作",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "一过一回首，慕说黄金台。",
      "黄金不可见，所见惟黄埃。",
      "骏骨久不市，吾侪空复来。"
    ]
  },
  {
    "id": "e647d10f4fde64fd467fe6a3aaf7f0f4",
    "title": "燕中怀古拟高达夫宋中作",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "我来易水上，易水至今寒。",
      "可惜田先生，不与白衣冠。",
      "知士固不易，殉知良独难。"
    ]
  },
  {
    "id": "e647d10f4fde64fd467fe6a3dd3ec8e7",
    "title": "燕中怀古拟高达夫宋中作",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "翩翩幽并客，尚杂五胡风。",
      "沦没二千载，百年安得同。",
      "日暮赤丸起，萧条原野空。"
    ]
  },
  {
    "id": "e647d10f4fde64fd467fe6a3387a737b",
    "title": "燕中怀古拟高达夫宋中作",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "辽家全盛日，妆楼接水开。",
      "云构尽丰草，娥眉安在哉。",
      "后王委土侧，岿然峙北台。"
    ]
  },
  {
    "id": "e647d10f4fde64fd6020f4d3722e739d",
    "title": "送应硕甫",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "昔我别子子未起，子今别我情何巳。",
      "车尘遥遥不可留，须臾又隔芦沟水。",
      "黄河南下如雷泻，计时巳食真州鲊。",
      "与子同是别离人，今日翻为送行者。"
    ]
  },
  {
    "id": "e647d10f4fde64fd68902ada694375c5",
    "title": "云娘行",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "沈郎花谱近十年，云娘倾国人人传。",
      "每恨闻声不见面，无人为结三生缘。",
      "今年留滞在京都，都下美人多如荼。",
      "褰帷瞥见云娘在，喜动颜色光荣殊。",
      "萧萧疏柳直风前，皦皦孤鹤唳重玄。",
      "林下风流瑶阆骨，肯与妖邪争爱怜。",
      "谋欢正剧忽欷戏，知子胸怀不暂舒。",
      "似感故交零落尽，眼前香粉空相与。",
      "我方坎壈重太息，睹子肝肠增偪仄。",
      "忆昔十五入词场，烟飞纸落不可当。",
      "纷纷余子何足道，彼其当年耻雁行。",
      "流光荏苒廿余载，忧患经多容鬓改。",
      "空留七尺自昂藏，难使鸡群不尽骇。",
      "以此伤怀各自思，半面才通如旧知。",
      "何图座上风波阻，脉脉相看不得语。",
      "临岐把酒俨向人，转复无言但酸楚。",
      "人生会合自有神，何必荐枕始成亲。",
      "子尚风尘予浪迹，朱颜须慎百年身。",
      "他时若得重相见，应费青衫作泪巾。"
    ]
  },
  {
    "id": "e647d10f4fde64fdd19bb2fea9b3c437",
    "title": "和吴司李老僧岩韵其一",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "我闻老僧岩，未到僧岩石。",
      "庄诵半游诗，恍若山行客。",
      "是日望舒满，笋舆戒发夕。",
      "素影流稻衣，晃皪骇绀碧。",
      "定在白马前，安问何年划。",
      "阅尽驱驰人，劳劳倦于役。",
      "闭口一无言，攒眉亦何益。",
      "会当往拜之，有癖自畴昔。"
    ]
  },
  {
    "id": "e647d10f4fde64fd99b84237a73a2059",
    "title": "书至得含儿考信",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "政当悠忽日，接得便鸿书。",
      "小子尚黄口，偶然上头居。",
      "老妻应一粲，新妇更何如。",
      "小战何足道，微名不可虚。"
    ]
  },
  {
    "id": "e647d10f4fde64fd70c56f84f1a6b87c",
    "title": "元夕骤雨",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "繁星灿烂银花溅，锦绣成帷香风煽。",
      "可怜难得菖蒲花，千门万户人争羡。",
      "须臾海若片云低，蟾蜍吐沫龙收电。",
      "虹桥紫陌滑如油，坠珥遗钿何暇求。",
      "谁家裙带结两头，少年拾得心悠悠。"
    ]
  },
  {
    "id": "e647d10f4fde64fdf34e4a0be690b391",
    "title": "江瑶柱歌",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "冰盘一寸堆明玉，妍旨清腴忘海肉。",
      "舌本犹夷比拟难，海错千般等奴仆。",
      "侧生新摘香色全，湘莼四月滑可怜。",
      "将支作妃莼为媵，政恐江瑶未粲然。"
    ]
  },
  {
    "id": "e647d10f4fde64fdbcc3d86c3e33c7d8",
    "title": "依隐精舍次修能韵",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "依隐亦何为，爱此精庐癖。",
      "青山若围带，斜连城数尺。",
      "插柳虽未成，有竹摇寒碧。",
      "篱落隔沟塍，牛行不见脊。",
      "风翻杮叶黄，云系山腰白。",
      "遥见林薄间，先霜数点赤。",
      "不记几枰棋，山鸟忽焉夕。",
      "我亦客中主，况子客中客。",
      "共谋一日欢，安问来与昔。",
      "幸无俗人嬲，惬此清言适。"
    ]
  },
  {
    "id": "e647d10f4fde64fd63a6512ed86be547",
    "title": "晚步",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "落日云如赭，远山嶷嶷碧。",
      "杳蔼绝人踪，高槐夹修陌。",
      "酷似山寺中，回廊转西壁。",
      "风铃乍有无，禅房深欲夕。",
      "我亦似发僧，挂钵依香积。"
    ]
  },
  {
    "id": "e647d10f4fde64fd63a6512e20941870",
    "title": "晚步",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "月出净如洗，山水发其姿。",
      "山光澹而冶，广池沦且漪。",
      "微风吹蓼花，颤颤如不持。",
      "爱此地上影，往来互参差。",
      "良月静人意，鹤警撩繁思。"
    ]
  },
  {
    "id": "e647d10f4fde64fd25aaf5dd18a9bf5e",
    "title": "委羽洞",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "步出小南门，水流石齿齿。",
      "作意认羽山，重峦互峛崺。",
      "褰裳一就之，意败不可止。",
      "一窦小于拳，深入不过咫。",
      "闻橹声而还，记者何其侈。",
      "洞天三十六，其二乃如此。",
      "予凡五往来，反复究所以。",
      "或者桑田改，不然非故址。",
      "奉林去巳久，野老无惇史。",
      "挥手谢之去，不复如往矢。",
      "匪予辱名山，画饼良可耻。"
    ]
  },
  {
    "id": "e647d10f4fde64fdd29d23182a4f7102",
    "title": "题竹寿高元瑜母江孺人",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "有凤高骞鸾独宿，九嶷山深湘水绿。",
      "丹穴孤雏羽翮娇，锦臆蒙茸修翎秃。",
      "叫月号风几十秋，嘤嘤求友雏出谷。",
      "拟向梧桐问菶萋，长伴穿云数竿竹。"
    ]
  },
  {
    "id": "e647d10f4fde64fd83ce45e930f7cb1c",
    "title": "寿李长蘅母太夫人",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "李生年年湖上游，今年奉母来扁舟。",
      "坐对南山□为寿，母也怡悦吾何求。",
      "荇叶如钱煮作羹，自言绝胜五侯鲭。",
      "柳丝斜罥白板舆，自言不愿七贵车。",
      "去年春雪深十尺，桃花不舒李未白。",
      "为母淹留一月春，春光嫣小大可人。",
      "李生有友狂且痴，学涂小笔强吟诗。",
      "貌出青山带残雪，白发蒙茸将似之。",
      "笑谓此图别有意，雪销还似返童时。"
    ]
  },
  {
    "id": "e647d10f4fde64fde4e07c4c3d230da2",
    "title": "题友人纪梦",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "人人惜别折柳枝，柳枝折断无相思。",
      "何似轻绡画垂柳，丝丝化柳柳如丝。",
      "柳丝惹雾复迷烟，暮暮朝朝俨在前。",
      "未及经秋犹有恨，每当夜月更堪怜。",
      "堪怜堪恨情非一，柳丝光怪于斯出。",
      "巍峨金碧擘华堂，窈窕长廊通密室。",
      "主人肃客似故侯，帘栊玉质欺斜日。",
      "虚疑近前承薄嗔，双鬟不嗔翻见亲。",
      "女郎纨扇半遮面，扇上名花映面新。",
      "凝睇知出离人手，卿家有花我有柳。",
      "便解轻绡学汉皋，女郎微哂吾何有。",
      "摇笔新诗墨数行，惊鸿不碍长条否。",
      "把玩离魂不自持，不知孰柳孰是诗。",
      "梧桐雨滴步佳句，犹是听雪轩中时。",
      "从此梦料转生多，求梦不梦可奈何。",
      "但君无忘当年意，谁更风流得似它。"
    ]
  },
  {
    "id": "e647d10f4fde64fded5ff9751daeef49",
    "title": "孙景亭六十寿歌",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "少年结客江之东，孟公座上皆英雄。",
      "曾假柳车藏季布，屡过浆市访毛公。",
      "是时海内方全盛，嗔目谭兵众为政。",
      "徂击羞称博浪奇，弯弓竞夸没石劲。",
      "我公来兮尽敛容，敦诗悦礼推叉龙。",
      "生平自负万人杰，七尺肯为一剑封。",
      "拔山扛鼎古有之，肝胆如公世所稀。",
      "大才瓠落何足怪，七策余二师鸱夷。",
      "如今六十气如云，绝口不谭麟阁勋。",
      "间与几童说忠孝，春秋独祀平原君。",
      "如公不用真可惜，中原里社生奸慝。",
      "功成辞爵丈夫事，恐公欲隐隐不得。"
    ]
  },
  {
    "id": "e647d10f4fde64fdee6875cb2aaac1e1",
    "title": "貘州怀古",
    "authorName": "沈守正",
    "authorId": "e647d10f4fde64fd452bf208fc528592",
    "dynasty": "明",
    "content": [
      "中央不合大如砺，此地雄图百雉开。",
      "千秋健妇何尝乏，为问公孙安在哉。",
      "河溯裙铋犹有泪，清澺弦管巳无台。",
      "当年尽入英雄谱，广武徒增孺子咍。"
    ]
  },
  {
    "id": "e647d10f5028e63ce055657cf4c2639f",
    "title": "长乐居为琼州张作",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "高情能物外，结屋傍山岑。",
      "陶径黄花好，周庭芳草深。",
      "通池千曲水，啼鸟四时音。",
      "试问荣枯事，何年一到心。"
    ]
  },
  {
    "id": "e647d10f5028e63cf223e292fc647a74",
    "title": "送何邦彦之官浮梁",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "明能观物理，公可服人心。",
      "明自公中出，公从明处深。",
      "生灵同赤子，瓦砾视黄金。",
      "酷爱龚黄辈，芳名古到今。"
    ]
  },
  {
    "id": "e647d10f5028e63c43525b7dc102b759",
    "title": "山中即事四首其一",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "僻地六七亩，好邻三四家。",
      "逐时买鸡犬，随雨种桑麻。",
      "瓮泼新篘酒，梅开老树花。",
      "不愁甘旨缺，随处见生涯。"
    ]
  },
  {
    "id": "e647d10f5028e63c3f37574080ea9762",
    "title": "珠江别意卷送冯汝清",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "文旆向神京，衣冠饯梵亭。",
      "酒怀天共阔，吟兴水同清。",
      "欲别难为别，分行未忍行。",
      "江深不见底，端的似离情。"
    ]
  },
  {
    "id": "e647d10f5028e63c3f375740f4782268",
    "title": "珠江别意卷送冯汝清",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "烟波千里去，村巷几时逢。",
      "黄菊香谁共，青山兴自浓。",
      "官资随分转，音信逐时通。",
      "莫记门前柳，殷勤答圣躬。"
    ]
  },
  {
    "id": "e647d10f5028e63cde5d523f80453f24",
    "title": "送本邑杨大尹入觐",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "湖右文章伯，江南父母官。",
      "三钱斗米价，一雨万家村。",
      "远远享天子，高高飞凤鸾。",
      "明年二三月，黎庶眼将穿。"
    ]
  },
  {
    "id": "e647d10f5028e63c9fb84b0a9c9483d3",
    "title": "江村暮景",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "远近山光淡，苍茫树色微。",
      "贪闲人睡早，恋食鸟归迟。",
      "蛇虎纵横出，蚊虻散乱飞。",
      "晓看红日上，又是大明时。"
    ]
  },
  {
    "id": "e647d10f5028e63c8a3ca0bad13c2916",
    "title": "城中遣怀",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "投老卧州城，山村月未明。",
      "旧齑春味好，新韭晓香清。",
      "黄卷儿童业，芳樽故旧情。",
      "一心随所寓，踪迹任浮萍。"
    ]
  },
  {
    "id": "e647d10f5028e63c909b991fedb00532",
    "title": "八喜",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "逐臣还旧职，稚子试新衣。",
      "狱客来天赦，盘鱼入巨池。",
      "晋闻淝水捷，汉解白登围。",
      "少妇孤帏久，夫从远戍归。"
    ]
  },
  {
    "id": "e647d10f5028e63c54628ae057007051",
    "title": "贺杨大尹升德庆州守",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "仙舟南海去，竹马峡山迎。",
      "好雨知时下，凉风到处生。",
      "砚山包肃庙，香浦隐之亭。",
      "历览能追忆，低昂万古名。"
    ]
  },
  {
    "id": "e647d10f5028e63c2d16d87567640d8b",
    "title": "遣怀",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "经春不到门，衰病老闲官。",
      "万虑镇常扫，一身殊自安。",
      "睡浓清梦远，心静草堂宽。",
      "马系垂阳下，阴风处处寒。"
    ]
  },
  {
    "id": "e647d10f5028e63c902a3ab5ab8afb3a",
    "title": "书怀",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "移家聊避寇，如斗一行窝。",
      "好读嫌书少，因闲爱客多。",
      "雨馀山转色，风静水澄波。",
      "试问门前鹊，声声噪为何。"
    ]
  },
  {
    "id": "e647d10f5028e63c44bfaf0733d54516",
    "title": "送本府陆推府升南京员外",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "秋月娟娟明，秋江湛湛清。",
      "北消明主渴，南起棘鸾鸣。",
      "蔽芾千春树，扶摇万里程。",
      "自惭疏懒甚，殊未识韩荆。"
    ]
  },
  {
    "id": "e647d10f5028e63c6c8fc1be33d40d0e",
    "title": "思忠",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "天恩深似海，无计答埙埃。",
      "岁月侵寻去，头颅老大来。",
      "蚁蜂惟主恋，葵藿向阳开。",
      "忠悃施无地，新吟只自裁。"
    ]
  },
  {
    "id": "e647d10f5028e63cfe7bb027978f6811",
    "title": "题南海尹祷雨辄应卷",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "人人言此雨，滴滴是黄金。",
      "岭海千村庆，君侯一寸心。",
      "鱼翻庭沼满，舟活客滩深。",
      "喜雨名亭处，生灵说到今。"
    ]
  },
  {
    "id": "e647d10f5028e63cd920698c3b4dad3e",
    "title": "谢胡方伯大声陈宪长希冉作同年会于张东所小西湖上次东所韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "小西湖水碧，宴乐画亭新。",
      "白发三宾客，黄腰二主人。",
      "天开千景象，奎聚五星辰。",
      "一醉忘怀后，清谈句句真。"
    ]
  },
  {
    "id": "e647d10f5028e63cd920698c05d8bf59",
    "title": "谢胡方伯大声陈宪长希冉作同年会于张东所小西湖上次东所韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "意以年同厚，谈因乐叙新。",
      "一堂欢笑客，三省故交人。",
      "礼合知嘉会，诗豪壮令辰。",
      "相忘谁隐显，尽醉见心真。"
    ]
  },
  {
    "id": "e647d10f5028e63ce80d46d715d682e3",
    "title": "送方伯胡大声转福建左辖",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "洒洒一心虚，光明世几如。",
      "苍头伴琴鹤，行担只诗书。",
      "感化清风外，涵恩细雨馀。",
      "遗思歌不尽，碑树砚山墟。"
    ]
  },
  {
    "id": "e647d10f5028e63c2e63fd3bd0b2a9c4",
    "title": "题思亲卷",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "爱日日去促，望云云急飞。",
      "风高木叶响，巢破鸟声悲。",
      "切切生时语，重重身上衣。",
      "膝前双彩袖，拜舞恨无时。"
    ]
  },
  {
    "id": "e647d10f5028e63c74cf6a0fdda878d1",
    "title": "城市山林亭会酌二首时九月六日也亭前禾甚丰",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "苍翠山林景，巍峨城上楼。",
      "北山松已老，南亩稻将收。",
      "陶谢诗相敌，雷陈分各投。",
      "罗浮何日约，同与赤松游。"
    ]
  },
  {
    "id": "e647d10f5028e63c74cf6a0f2e96a13f",
    "title": "城市山林亭会酌二首时九月六日也亭前禾甚丰",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "欲豁江南望，重登镇海楼。",
      "林高花影细，人哄鸟声收。",
      "朱紫衣冠盛，金兰气义投。",
      "景馀吟不尽，重拟一同游。"
    ]
  },
  {
    "id": "e647d10f5028e63c39cd2a1669d30c90",
    "title": "再成一首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "城市日啾啾，谁言景趣幽。",
      "古墙垂薜荔，山木叫軥辀。",
      "翠盖秋松老，黄云晚稻稠。",
      "旅庭如近此，无日不追游。"
    ]
  },
  {
    "id": "e647d10f5028e63c8370783a82232f12",
    "title": "还乡用前韵述怀其二",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "竹里森森屋，堂前小小楼。",
      "有邀门始出，无价玉还收。",
      "教子书频积，延宾辖每投。",
      "何时学曾点，童冠舞雩游。"
    ]
  },
  {
    "id": "e647d10f5028e63c08696a1ccb27de98",
    "title": "至七星坛及飞云顶会三人各持一竹揖别后始知其仙",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "古梅垂垂花遍开，古坛深净路萦回。",
      "山猿连臂下复上，野鸟乱啼飞复来。",
      "云起岩隈凝翠盖，石堆波面翳苍苔。",
      "诸仙歌笑飞云上，一揖相逢紫翠堆。"
    ]
  },
  {
    "id": "e647d10f5028e63c7c9a40f4036bedad",
    "title": "题湖西别业",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "何处风光乐可寻，淮西湖上草堂阴。",
      "陶潜几树绿杨好，周子满庭芳草深。",
      "过眼烟波随上下，傍人鸥鸟自浮沉。",
      "一尘飞不到真境，明月几时同醉吟。"
    ]
  },
  {
    "id": "e647d10f5028e63c55e197db0c9cfc1d",
    "title": "以公事同抚州吴推府宿萝山寺",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "叠叠山峰远近连，公过闲借上方眠。",
      "高谈说处佛耸听，好句成时僧暗传。",
      "几院古松巢野鹤，两岐新麦秀山田。",
      "吟馀庵外还舒步，犬卧柴扃月满天。"
    ]
  },
  {
    "id": "e647d10f5028e63c482615a1789b8188",
    "title": "送李寅教谕致仕",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "坦坦云霄路早行，晚风江上忽舟横。",
      "翔斯集矣色斯举，泽可钓兮田可耕。",
      "酒不饮时从索价，棋多输处为贪赢。",
      "青山绿树浮云外，一事无干了此生。"
    ]
  },
  {
    "id": "e647d10f5028e63c0856642642171071",
    "title": "入觐过诸湖",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "行担希微客舫轻，一帆风过几沧溟。",
      "岸旁水落石还出，岗上草黄松自青。",
      "老翁泛湖舟几只，孺子濯足歌数声。",
      "倚蓬一望成惆怅，诗谩吟哦酒谩倾。"
    ]
  },
  {
    "id": "e647d10f5028e63cc812e76b225764e3",
    "title": "入觐途中咏雪",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "雨密风严冻转加，絮飞盐撒两无瑕。",
      "千门有地皆凝粉，万树无春自放花。",
      "晓日短詹垂玉箸，晚风平地起银沙。",
      "丰年有兆宜相庆，驻马呼童问酒家。"
    ]
  },
  {
    "id": "e647d10f5028e63c1aa812695430b791",
    "title": "重九饮徐别驾南庄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "松阴如盖午风凉，花满篱庭酒满觞。",
      "元亮一庄闲意趣，孟嘉千里共徜徉。",
      "主情恰与宾情恰，诗兴长于酒兴长。",
      "壶矢未阑题未遍，不堪明月映秋江。"
    ]
  },
  {
    "id": "e647d10f5028e63c763fc839b1bef4e0",
    "title": "和冯汝清见访",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "公暇委蛇退早衙，官庭频扫净无沙。",
      "忽传客舫停关外，问是君来自海涯。",
      "酷爱绸缪情惓惓，不妨倾倒帽斜斜。",
      "山城浊酒应能醑，未放山夫送小车。"
    ]
  },
  {
    "id": "e647d10f5028e63c62634ae9199e8816",
    "title": "山中即事四首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一拨红尘便入山，山中甘旨慰慈颜。",
      "坐开黄卷清窗净，卧掩柴扉白昼闲。",
      "癖好诗书增白发，衰凭丹药助朱颜。",
      "赤松子候同游乐，婚嫁何年了世间。"
    ]
  },
  {
    "id": "e647d10f5028e63c62634ae9b8a156f8",
    "title": "山中即事四首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "四角黄牛一草庐，一山松竹一江鱼。",
      "饮馀盏酒即寻睡，了却些农便看书。",
      "挺岁萱花堂以北，争春兰茁雨之馀。",
      "故人若问陶元亮，飞鸟还林只自如。"
    ]
  },
  {
    "id": "e647d10f5028e63c62634ae91bd91af6",
    "title": "山中即事四首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一入青山即当仙，野禽幽鹿伴清眠。",
      "诗书剩买无论价，风月频赊不用钱。",
      "林外軥辀花外蝶，径中松竹雨中莲。",
      "少开老眼成真趣，翻恨红尘误少年。"
    ]
  },
  {
    "id": "e647d10f5028e63c021b805593ecf653",
    "title": "喜书塾新成",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "屋外青山山外庭，山深人静院清清。",
      "池边洗砚鱼龙喜，竹里题诗鸟雀惊。",
      "窗几净函春草绿，吾伊声蔼夜灯明。",
      "青衿满眼俱豪俊，从此朝阳有凤鸣。"
    ]
  },
  {
    "id": "e647d10f5028e63cb2111dde1bbbd234",
    "title": "和彭文见寄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "头白纷纷任世嗔，野怀幽兴逐年新。",
      "闲中白昼我为我，忙里红尘人自人。",
      "浮云忽舒忽复卷，尺蠖俄屈俄还伸。",
      "人间冷暖浑无定，律转阳和即是春。"
    ]
  },
  {
    "id": "e647d10f5028e63c11e2e90be66899db",
    "title": "代乡人贺东博店主初度",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "历历星霜六十周，夜看南极瑞光浮。",
      "十围松柏还苍干，满眼儿孙未白头。",
      "王母玉桃呈古博，葛翁丹粒候瀛洲。",
      "晚来闲眺青天外，雨过南山色更幽。"
    ]
  },
  {
    "id": "e647d10f5028e63ce187f31ae3d3918e",
    "title": "允祯尹怀安诗以示之",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "世外精神一老身，闲中点检未全贫。",
      "秫田负郭年供酒，笋箨堆林日当薪。",
      "半亩池鱼于仞跃，四时园果相鲜新。",
      "君恩当报民当恤，莫遣家乡入念频。"
    ]
  },
  {
    "id": "e647d10f5028e63c93e019ca50d2b934",
    "title": "寄李元善时元善为广西大参",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "忠节看看老益强，江河谁谓斗堪量。",
      "万家厚泽四时雨，到处浓阴一树棠。",
      "稷契眼中调重鼎，巢由林下稳方床。",
      "纤需负郭田堪秫，松底何年一尽觞。"
    ]
  },
  {
    "id": "e647d10f5028e63c93e019ca35abe202",
    "title": "寄李元善时元善为广西大参",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "得入青山便掩扉，半因衰病半狂痴。",
      "人前不尽三分话，酒后空哦几句诗。",
      "膝下彩衣娱老母，案头黄卷付诸儿。",
      "扣门有客来相问，万事摇头说不知。"
    ]
  },
  {
    "id": "e647d10f5028e63cfde45f09b5c03931",
    "title": "和戴伯元李席珍菊会诗二首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "老圃秋容次第开，晚山清节可谁陪。",
      "日高重影参差见，风细微香远近来。",
      "盈把采馀陶令手，落英飧老屈原杯。",
      "枝枝朵朵重重瓣，真费天工细剪裁。"
    ]
  },
  {
    "id": "e647d10f5028e63cfde45f099a48b6a9",
    "title": "和戴伯元李席珍菊会诗二首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "高秋篱落露华浓，佳节何年酒盏空。",
      "彭泽白衣来远圃，龙山乌帽落轻风。",
      "菊因人赏花方媚，诗出天然句始工。",
      "更拾落英频细嚼，这般清味可谁同。"
    ]
  },
  {
    "id": "e647d10f5028e63cc9d21c99c7ddddf0",
    "title": "福州贾百户使广为带允祯家书事竣诗以送之",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "三尺焦桐百里音，野棠春浅定春深。",
      "几秋睽别浑千载，两字平安抵万金。",
      "乡思宦情劳远慰，荜门洼巷荷重临。",
      "怀庭更藉丁宁语，黄卓芳名古到今。"
    ]
  },
  {
    "id": "e647d10f5028e63ce232197375c310d2",
    "title": "万筠一叟为郑元美作其二",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "筼筜新种几千竿，要占浮生日日闲。",
      "紫陌红尘忙白昼，黄堂清兴爱青山。",
      "风生凤吹撩诗兴，雨长龙孙益笑颜。",
      "随鹤一归放林上，任教飞去复飞还。"
    ]
  },
  {
    "id": "e647d10f5028e63c0a446ccbacfff88c",
    "title": "富翁吟",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "绣户雕阑玳瑁筵，沈檀风袅鸭炉烟。",
      "翠钿错落调钟乳，玉笋纵横拨锦弦。",
      "紫阁绣袍车杂沓，金丸珠履客喧填。",
      "蜡薪麟脯龙为醢，笑杀何曾日万钱。"
    ]
  },
  {
    "id": "e647d10f5028e63cf25a9e422bc359a3",
    "title": "贫士吟",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "曲巷萧条惨澹家，荜门圭窦小山洼。",
      "单衣絮薄风频透，破屋萝牵雨莫遮。",
      "夜读借光天黯黯，朝炊赊米日斜斜。",
      "家徒四壁门如洗，乐对荆妻老岁华。"
    ]
  },
  {
    "id": "e647d10f5028e63c9d934e122b616711",
    "title": "周侍御上疏言幸臣事谪怀远驿过访诗以奉赠",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "老山豺虎众所畏，大厦栋梁谁力扶。",
      "卓尔声光千载仰，挺然天地一心孤。",
      "依阿随世乃妾妇，雄猛敢言真丈夫。",
      "我有此怀无地发，独将忧念抱江湖。"
    ]
  },
  {
    "id": "e647d10f5028e63c6fbd338cba2c520c",
    "title": "寄刘晏叔昆仲",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "座上埙鸣座下篪，相欢相笑日怡怡。",
      "闻人不似逢人话，见面深嫌识面迟。",
      "夏雨苗须秋雨实，少年心赖暮年持。",
      "自惭潦倒头空白，真率惟应叔季知。"
    ]
  },
  {
    "id": "e647d10f5028e63c4f41bd3aaaafedab",
    "title": "老将",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "上马争言矍铄翁，据鞍犹喜马如龙。",
      "日寻旧砺磨新剑，时买新弦上旧弓。",
      "夜读龙韬还朗朗，晓登云栈尚重重。",
      "圣明若铸封侯印，天下平宁指顾中。"
    ]
  },
  {
    "id": "e647d10f5028e63cfc4d4a78c724b28a",
    "title": "张东所送厓山新志读而有感",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "新祠新志两荧荧，宇宙纲常日月明。",
      "一后万年彰圣德，三臣千古慰忠灵。",
      "宋庭王蔡章椎破，虏祸秦韩贾酿成。",
      "六贼共消恭帝恨，英雄徒尔费精诚。"
    ]
  },
  {
    "id": "e647d10f5028e63c74ff2b7cd9b7d6a1",
    "title": "和白沙先生与门人唱和诗",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "欲上飞云散一歌，相看休问意如何。",
      "学吹牧子骑牛笛，闲著渔翁钓月蓑。",
      "黑发渐惊成白发，黄河新见转清河。",
      "太平有象年来见，山下耕人雨后多。"
    ]
  },
  {
    "id": "e647d10f5028e63c4574472bed979944",
    "title": "送伦伯畴先生服阕北上",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "曲江祠下水潺潺，清献坡亭紫翠环。",
      "五岭再占名相出，九重深喜状元还。",
      "葵花向日常含赤，蜂蜜尊王数献兰。",
      "老卧江湖无所嘱，大披忠悃沃天颜。"
    ]
  },
  {
    "id": "e647d10f5028e63ce9bed602e4dc81f7",
    "title": "送郑元美致政还闽二首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "萍水论交四十春，几清官况几归人。",
      "芝兰气味久弥笃，道义心情老更真。",
      "珠海沧波秋月夜，湖山烟树暮天云。",
      "相思何日能相慰，珍重来书莫算频。"
    ]
  },
  {
    "id": "e647d10f5028e63ce9bed6023702a038",
    "title": "送郑元美致政还闽二首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一跳尘关万里回，百年天地心悠哉。",
      "葡萄泼瓮酒初熟，黄菊满篱花正开。",
      "高屐瘦筇新径里，短歌长咏小山隈。",
      "纷纷来往门前客，争讶神仙何处来。"
    ]
  },
  {
    "id": "e647d10f5028e63ce3c39ad50c2364dd",
    "title": "哭李元善",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "极品谁言下品官，先生交义老弥尊。",
      "人逢万里常相问，情重三年两造门。",
      "诗寄山中新意好，金悬腰上旧心存。",
      "茫然一去无消息，我泪汪洋涨百川。"
    ]
  },
  {
    "id": "e647d10f5028e63ce3c39ad5421a9ac6",
    "title": "哭李元善",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "百疏金门疏疏通，清时谁不羡人龙。",
      "一方伯爵心常苦，二品官囊日屡空。",
      "黄鸺羽垂云黯黯，紫薇花萎雨蒙蒙。",
      "蛮司官长蛮山獠，洒泪含悲想望中。"
    ]
  },
  {
    "id": "e647d10f5028e63c455c7fd1324344d8",
    "title": "潜避城中感事漫成",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "万里烟波一短蓬，白头闲卧海之东。",
      "瞳瞳门外严冬日，细细榕阴盛夏风。",
      "伏枕喜看眠已稳，出门深欲耳双聋。",
      "闲来试检申屠传，从始雍容看到终。"
    ]
  },
  {
    "id": "e647d10f5028e63c00582b3f9274fcba",
    "title": "和江桂轩先生韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "五十辞官六十来，老怀长向酒中开。",
      "春深紫蕨盈筐采，雨后芳兰绕径栽。",
      "讲诵诗书儿满眼，品题风月稿成堆。",
      "细观身外浑闲事，一枕方床日几回。"
    ]
  },
  {
    "id": "e647d10f5028e63c931201c6f8f6ca6e",
    "title": "闽令刘公升肇庆府判来访诗以奉答",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "闽下新哦蔽芾诗，一官清誉四方驰。",
      "霜威未降炎先退，阳气将萌物已知。",
      "文辙东愁行大急，仙舟南望到何迟。",
      "名医囊里皆良药，细诊民痍对症施。"
    ]
  },
  {
    "id": "e647d10f5028e63c2fb0db2c041480c5",
    "title": "电孙生于闽允祯以电名之书报即惊其命名失于所择后果早殁正如电虽光而不久也诗以哭之",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "万里庭阶长瑞兰，老翁衰病即怡颜。",
      "一封书堕数行泪，三尺土堆何处山。",
      "灵迹远从闽岳降，旅魂应望故乡还。",
      "始闻名电微惊怪，闪烁浮光一瞬间。"
    ]
  },
  {
    "id": "e647d10f5028e63c29bed76ad20cc5db",
    "title": "送刘方伯朝觐",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "捧檄承宣岭海滨，紫微深处荡皇恩。",
      "五风十雨年年事，万壑千岩处处春。",
      "度律北来民物轨，衣冠南去帝王宾。",
      "朝端亦有江南客，拜舞雍容借冠君。"
    ]
  },
  {
    "id": "e647d10f5028e63cdbb8bad48857983c",
    "title": "送林宪长朝觐",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "北台桓典车南行，五月六月秋霜横。",
      "穿窗透帘月皎皎，惊远惧迩雷轰轰。",
      "幽明万里献天子，黜陟一邦钦众情。",
      "眼底阴阳候调燮，普施霖雨济苍生。"
    ]
  },
  {
    "id": "e647d10f5028e63c10b14871215fd7f9",
    "title": "示可大孙时方十一岁",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "冉冉浮光一掷梭，明年年并古甘罗。",
      "诗书万卷翁能积，义理千层汝自磨。",
      "块土谩堆终是塔，涓流不息自成河。",
      "莫言幼小无加勉，少妇腾腾是阿婆。"
    ]
  },
  {
    "id": "e647d10f5028e63c4edc8d499c86f971",
    "title": "梅",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "月到稍头月愈光，雪飞稍外雪辉煌。",
      "鱼吞池影腹应洁，鸟宿岩枝魂亦香。",
      "庾岭古崖闲自白，罗浮深坞为谁芳。",
      "疏枝冷蕊荒篱外，谁识相寻一到旁。"
    ]
  },
  {
    "id": "e647d10f5028e63c4edc8d49ffda292b",
    "title": "梅",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "松竹冰霜共此贞，一生真不负魁名。",
      "横枝笼月影偏好，老干放花香更清。",
      "驿使寄人情始雅，鼎羹需实味方成。",
      "寻香幸际晴明日，莫踏漫天夜雪行。"
    ]
  },
  {
    "id": "e647d10f5028e63c0d3f82a71ba65ef7",
    "title": "苍崖为大历彭处士作",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "高怀何处足幽栖，万仞峰头一杖藜。",
      "苔拥石傍云掩映，锦铺岩下树高低。",
      "藤枝拖雨猿争下，草色连天鸟乱啼。",
      "欲到个中一寻访，恐劳磨石记新题。"
    ]
  },
  {
    "id": "e647d10f5028e63c3bfd8336425d893f",
    "title": "桢尹怀安诸儿在学偶作自遣",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "男子分明百事堪，人情谁不愿生男。",
      "河东三凤已多二，荀氏八龙还欠三。",
      "一坐琴堂春澹澹，四开黄卷夜喃喃。",
      "不知天意诚何似，只各辛勤老自甘。"
    ]
  },
  {
    "id": "e647d10f5028e63c8407e52c8ac4a9be",
    "title": "偶遇陈习之于途邀至家出诸郎劝酒",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "四十年中一故知，乍逢疑是复疑非。",
      "嘉殽密饯新篘酒，高兴频哦旧寄诗。",
      "洒洒笑谈浑故态，訚訚纡袂尽英儿。",
      "相看可预为君贺，多却燕山桂一枝。"
    ]
  },
  {
    "id": "e647d10f5028e63c9fb642ff199f3895",
    "title": "和邝敦仁游白云山韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "白云高觉四山低，中有源泉注百溪。",
      "洗耳涧边清彻骨，振衣岗上净无泥。",
      "谈间适意言何尽，天际轻阴日未西。",
      "屐稳路平行易易，免教前路鹧鸪啼。"
    ]
  },
  {
    "id": "e647d10f5028e63c4d60f9c99807726e",
    "title": "和敦仁游月溪用前韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "萦纡松径路高低，三扣禅关见月溪。",
      "千岭南横千岭北，一池东注一池西。",
      "飞云洞阔无遮日，过雨林深未湿泥。",
      "满日助吟吟不尽，小禽何处数声啼。"
    ]
  },
  {
    "id": "e647d10f5028e63c4f2524362906ca97",
    "title": "写怀时允祯初应召",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "无官真觉一身轻，晓罢厨烟睡正醒。",
      "对客日无辞酒意，教儿时有读书声。",
      "一犁秋垄输官早，几箔春蚕报茧成。",
      "试问怀安近消息，圣明行召到神京。"
    ]
  },
  {
    "id": "e647d10f5028e63c0b82449dad65d6ec",
    "title": "和同年滕侍御见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "井不停污井自清，镜频磨洗镜常明。",
      "座前草长翠交翠，花外鸟啼声接声。",
      "新隐要加新样学，老闲应习老农耕。",
      "藏机露拙谋身计，天性由来怕近名。"
    ]
  },
  {
    "id": "e647d10f5028e63c0b82449dbe48f808",
    "title": "和同年滕侍御见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "碧山深处暂逃名，舆羽钩金别重轻。",
      "能勿忘时须勿助，既无将处亦无迎。",
      "曾参属纩且易箦，子路蹈危还结缨。",
      "不是苍天与良弼，筑夫那出为调羹。"
    ]
  },
  {
    "id": "e647d10f5028e63c0b82449d6630f862",
    "title": "和同年滕侍御见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "久坐专城鬓已班，一封投乞卧青山。",
      "畅怀美酒频招饮，得意新吟每自删。",
      "花径有苔闲自扫，竹门无事镇常关。",
      "桃源深处成深隐，无复渔郎到此间。"
    ]
  },
  {
    "id": "e647d10f5028e63c10738f83de8bea29",
    "title": "感事",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "青骢迢递一旌持，日烈霜横鬼魅知。",
      "流放不谈谈齿决，豺狼无问问狐狸。",
      "连村惨澹云霞黑，一路沧凉草木悲。",
      "珍重古来强项者，堂堂宫事不容私。"
    ]
  },
  {
    "id": "e647d10f5028e63c72dd3976cc3b483d",
    "title": "喜元恶伏诛",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "黄河千派忽澄清，四海喧然诵太平。",
      "障日浮云旋自散，洗天凉雨为谁倾。",
      "辉辉当路消狼迹，赫赫朝阳起凤鸣。",
      "老眼久期应见此，新诗聊作慰苍生。"
    ]
  },
  {
    "id": "e647d10f5028e63c26e2fd50a6b9ac61",
    "title": "贺张都阃乔迁用张东所韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "天宠新承地位高，暇观风雅次离骚。",
      "春风泼面人情好，古略蟠胸胆气豪。",
      "扪虱倚墙谈世务，赋诗横槊挂征袍。",
      "淩烟诸老名千古，都在忠诚一念操。"
    ]
  },
  {
    "id": "e647d10f5028e63cc2240b6ec4184369",
    "title": "桃源八景九首其一",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "井脉连江水自清，桥拖岚气碧云凝。",
      "小池洗砚鱼争跃，高树迎轩鹊乱鸣。",
      "径竹日筛金锁碎，坞莲风拂座香馨。",
      "宦园藜杖逍遥后，吟弄松阴一小亭。"
    ]
  },
  {
    "id": "e647d10f5028e63c13ce6edbb083da75",
    "title": "贺江桂轩华诞",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "南极祥光入夜清，瑶池仙品献华庭。",
      "堂前丹桂参天秀，腰上黄金耀日明。",
      "老鹤万年翎濯濯，南山千古色青青。",
      "鲰生拜舞还深祝，坐睹云仍列帝城。"
    ]
  },
  {
    "id": "e647d10f5028e63cd7bc581ffad6ef8d",
    "title": "进贤王都宪公子以官生入监奉使于岭南过馆话旧赠之以诗",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "使节煌煌耀草莱，钟陵情抱眼中开。",
      "清平旧识诸耆硕，雄猛新闻几俊才。",
      "太学何蕃情绻绻，柴桑陶令鬓皑皑。",
      "遥知宦辄南行日，翠竹庭阴几度来。"
    ]
  },
  {
    "id": "e647d10f5028e63c7a72a3a72394e205",
    "title": "挽司马刘东山",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "舞雩春暮树婆娑，清世谁同一咏歌。",
      "卓尔泰山耸云汉，屹然铜柱障江波。",
      "调元痛失雷司户，医国伤无晋叔和。",
      "寄语城狐已投阱，洞云深处笑呵呵。"
    ]
  },
  {
    "id": "e647d10f5028e63c7a72a3a7b45e44e5",
    "title": "挽司马刘东山",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一咏甘棠岭外喧，塞尘狼火静沿边。",
      "常遭厥愠常驰誉，不怍于人不愧天。",
      "丹凤碧梧鸣盛世，冷风寒徼痛残年。",
      "自惭莫遂抠趋愿，空学侯巴忆太玄。"
    ]
  },
  {
    "id": "e647d10f5028e63c685544873b7412f1",
    "title": "杨景昌宴会林别驾席中成诗在席者各次其韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "乌巷深沈古谢家，衣冠文彩绚飞霞。",
      "铿金戛玉宾吟富，列鼎焚沈主宴华。",
      "醇酿饮馀加烈酿，菊花丛里灿梅花。",
      "醉来身外浑忘却，疑在仙河共泛槎。"
    ]
  },
  {
    "id": "e647d10f5028e63c1ccb9b5a65b540ba",
    "title": "用前韵自述",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "渺渺烟村逸士家，远天孤鹜衬飞霞。",
      "松稍郁郁淩霜气，草尾垂垂阁露华。",
      "眼到江山浑是兴，春来红白自开花。",
      "家藏斗酒需时久，携向沧江问钓槎。"
    ]
  },
  {
    "id": "e647d10f5028e63c1ccb9b5a2d42a4b6",
    "title": "用前韵自述",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "古洞烟村三四家，桃花二月蒸红霞。",
      "锄芸直慕老莱子，蘋藻岂须阴丽华。",
      "入馔白鱼来碧海，研朱清露滴梅花。",
      "故人天上知多少，谁问沧江老钓槎。"
    ]
  },
  {
    "id": "e647d10f5028e63c1ccb9b5af1f81e2c",
    "title": "用前韵自述",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "四海冠裳共一家，可容衰朽老烟霞。",
      "边尘不动虏还虏，弦诵霭然华自华。",
      "恋主蚁蜂真异种，向阳葵藿实名花。",
      "孙阳眼到成高价，未信张骞独去槎。"
    ]
  },
  {
    "id": "e647d10f5028e63c3668ae71e4b61a35",
    "title": "次前韵答邹邦范见寄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "汉宋流芳积善家，胸蟠星斗气蒸霞。",
      "棘场梁灏心还壮，诗社林逋鬓未华。",
      "万里秋香蟾窟桂，一林春色杏园花。",
      "文王台畔霜髯老，还记沧江旧钓槎。"
    ]
  },
  {
    "id": "e647d10f5028e63c801050b2525fb8b5",
    "title": "次陈秉常见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "老得山林浪此身，沧溟深处濯缨尘。",
      "孙眸不到谁云骥，卞璞虽呈未觉珍。",
      "仁义百年宗孔孟，纵横千古笑仪秦。",
      "江湖亦有忧时念，直突何人为徙薪。"
    ]
  },
  {
    "id": "e647d10f5028e63c801050b26eacbed2",
    "title": "次陈秉常见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "爱作山翁懒作官，远书珍重示心肝。",
      "舞雩童冠春风暖，剡曲舟航夜雪寒。",
      "投老喜逢尧日月，教儿应习鲁衣冠。",
      "何时一赴珠江约，粗粝相忘日笑餐。"
    ]
  },
  {
    "id": "e647d10f5028e63cfc6ecd109af4bcbe",
    "title": "元旦城中诸友多枉贺衰步莫能酬答谢之以诗",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "年来筋力觉希微，试步长街苦慢移。",
      "官小有车难自驾，俗衰无马借人骑。",
      "独将山斗悬清德，未及庭阶显敬仪。",
      "何日从容一寻访，细披清话话襟期。"
    ]
  },
  {
    "id": "e647d10f5028e63ce283dccd8abca852",
    "title": "挽梁景默",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "诗书曾伴夜灯红，胶漆心情老少同。",
      "万里云霄齐骥足，一坛童冠坐春风。",
      "卢床清梦腾腾醒，孔眼浮云色色空。",
      "生寄死归何足惜，束刍来置写情衷。"
    ]
  },
  {
    "id": "e647d10f5028e63c2df865f30e9e96a6",
    "title": "次东所见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "衰眸闲纵北城楼，一望情怀酒数瓯。",
      "灶婢有言佳客去，果园无实细孙忧。",
      "迂谋谩向吴江发，夜骑谁乘蔡雪游。",
      "自谓山林真乐地，镜中谁信白盈头。"
    ]
  },
  {
    "id": "e647d10f5028e63c9551382861b95b3f",
    "title": "次邹邦范见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "俯仰随时笑不堪，乞闲高卧水村南。",
      "古今之道揆无二，天地与人参作三。",
      "几卷诗书闲自味，一肩风月倩谁担。",
      "交游知己如公少，清暇频过共细谈。"
    ]
  },
  {
    "id": "e647d10f5028e63c02b6ee978ee49d11",
    "title": "漫笔",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一水东流万水宗，一山春气万山红。",
      "掬将溟渤归腔内，卷却岷峨入袖中。",
      "千古乾坤随转斡，满天风月任雍容。",
      "偷桃欲学东方朔，笑傲蓬莱第几重。"
    ]
  },
  {
    "id": "e647d10f5028e63c33a7cf75ee13d336",
    "title": "村居偶作回文",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "乡村细雨夜冥冥，侍婢歌传酒半瓶。",
      "长线柳拖春淡淡，好音莺唤晓清清。",
      "商行远岭浮烟散，客过闲庭睡犬惊。",
      "良友几时同发兴，湘江小艇一蓑轻。"
    ]
  },
  {
    "id": "e647d10f5028e63cb09970139fc2dcca",
    "title": "张同府菊会再和",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "直北衣冠透直南，各将缨足濯湘潭。",
      "达人到处覃清化，处士何人肆横谈。",
      "伊傅俟时离稼筑，范韩当宁正冠簪。",
      "投闲共际升平日，吟酌何妨会再三。"
    ]
  },
  {
    "id": "e647d10f5028e63cb09970132094f81a",
    "title": "张同府菊会再和",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "花气云光蔼座南，玳筵珍俎府潭潭。",
      "闲同洛社舒吟兴，乐会香山谩笑谈。",
      "老去喜逢黄菊节，择来忻向白头簪。",
      "梅边竹底何年约，无负桃源辟径三。"
    ]
  },
  {
    "id": "e647d10f5028e63cb09970131cb63632",
    "title": "张同府菊会再和",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一官同弃卧江南，风爽清窗月浸潭。",
      "酷爱陶潜深逸兴，生憎王衍弄虚谈。",
      "书云胜怠方臻吉，易说无疑始盍簪。",
      "勿谓老闲无自勉，不容心思日参三。"
    ]
  },
  {
    "id": "e647d10f5028e63cb0997013571bd2da",
    "title": "张同府菊会再和",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "罗浮千仞耸天南，风满岩峦月满潭。",
      "藜杖洞中时纵步，草庵云顶日高谈。",
      "书添新见闲应读，花霭奇芬老亦簪。",
      "记得名人一佳句，乾坤添我便成三。"
    ]
  },
  {
    "id": "e647d10f5028e63cb099701362343069",
    "title": "张同府菊会再和",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "读罢周南读召南，恍将情性浣江潭。",
      "柏舟冰操宜深玩，中冓污言勿浪谈。",
      "投以木瓜宜厚报，赠之芍药未容簪。",
      "善心逸志因惩发，一唱忻然叹至三。"
    ]
  },
  {
    "id": "e647d10f5028e63cb099701326dc61b3",
    "title": "张同府菊会再和",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "结得松亭翠竹南，竹松清影倒澄潭。",
      "清怀正拟闲吟弄，下笔深疑助笑谈。",
      "莘野垄头粳正熟，柴桑篱下菊频簪。",
      "故人不鄙常来教，方信朋侪益者三。"
    ]
  },
  {
    "id": "e647d10f5028e63ce34122985267f975",
    "title": "和杨恒叔集中五首前二章道恒叔事后三章自道",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "江上深清碗上茶，蒙山香味渗卢牙。",
      "无馀宿秽留腔臆，没点轻尘上帽纱。",
      "诗就有时寻壁写，酒乾无用向邻赊。",
      "莫言民瘼深难药，春到寒枝自放花。"
    ]
  },
  {
    "id": "e647d10f5028e63ce3412298447eb759",
    "title": "和杨恒叔集中五首前二章道恒叔事后三章自道",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "眼底生灵泽已覃，旅怀秋月湛清潭。",
      "孤忠自许平生尽，一枕何因白昼酣。",
      "点检世情那下咽，抚摩民瘼不停骖。",
      "当官事俨如家事，容不冠缨世世簪。"
    ]
  },
  {
    "id": "e647d10f5028e63ce34122980fa6cb52",
    "title": "和杨恒叔集中五首前二章道恒叔事后三章自道",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "觥筹方错酒方酣，风送微香远自南。",
      "隔浦野禽啼似诉，掠池芳蝶绕如参。",
      "画前有易非虚语，陶后无闻是实谈。",
      "道体几人能默契，濂溪天地仿参三。"
    ]
  },
  {
    "id": "e647d10f5028e63ce34122984b392137",
    "title": "和杨恒叔集中五首前二章道恒叔事后三章自道",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一山风月老江南，古俗时情已历谙。",
      "傍柳过川行独一，举杯邀月影成三。",
      "新诗此日劳频寄，旧事何年一共谈。",
      "争谓白头成潦倒，万钓谁信力犹堪。"
    ]
  },
  {
    "id": "e647d10f5028e63ce34122985ca0f15a",
    "title": "和杨恒叔集中五首前二章道恒叔事后三章自道",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "文会京华远结朋，一心忠告愧何能。",
      "日从闹市旁耽读，夜向邻家隙借灯。",
      "顾我老琴纹少漆，任人方竹杖无棱。",
      "宦情萧索投闲早，遥拟随山拽瘦藤。"
    ]
  },
  {
    "id": "e647d10f5028e63c0ae662f594dff0a4",
    "title": "同年胡竹亭大声擢广东方伯来顾诗以奉谢",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "甲午隆冬贵水滨，相看相叙即相亲。",
      "八千里外新方伯，四十年前老故人。",
      "叔厚德刚官异秩，邦贤元善迹同尘。",
      "笠翁忽迓乘车客，浊醑清谈意各真。"
    ]
  },
  {
    "id": "e647d10f5028e63cec8dda592ca9784e",
    "title": "葵轩清玩",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "开轩葵藿种丛丛，因示儿孙一念忠。",
      "叶浥露时垂绝碧，朵迎阳处吐真红。",
      "闲情曲曲阑干外，清玩频频指顾中。",
      "天性由来厌桃李，老怀忻见此花同。"
    ]
  },
  {
    "id": "e647d10f5028e63cfed2a6058249f713",
    "title": "闻江西郡邑多为盗残毁余曾令进贤于心不能不为怏怏杨景昌曾为九江别驾故成诗奉寄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "洪都从古号名区，瞬息于前大不如。",
      "满目田园成草莽，万家闾巷半丘墟。",
      "孑遗何地升新谷，寒蹇无心拾散书。",
      "欲报江州旧司马，诗成清泪点新裾。"
    ]
  },
  {
    "id": "e647d10f5028e63c4c7f2f2b1d3e0df8",
    "title": "何时矩作振蒙论并诗一章示余因次其韵一首及作古诗一章复其意",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "向学非难力学难，未容只作等闲看。",
      "六经浩浣宜深索，万象殷繁可静观。",
      "泉未及时那是井，神无完处岂成丹。",
      "若云事内俱忘外，张子无劳作订顽。"
    ]
  },
  {
    "id": "e647d10f5028e63c928c755ab893795a",
    "title": "英德掌教某以诗集上进其友为求诗以是答之",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "颓波谁为屹中流，与世同沈与世浮。",
      "大抱果然能大作，英才真见奋英州。",
      "一天风月归吟腹，万斛珠玑悦圣眸。",
      "自愧未如陶谢手，几时藜杖幸同游。"
    ]
  },
  {
    "id": "e647d10f5028e63c6d03800ec842ad89",
    "title": "次张都督天祐看花韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "赏花相笑枕阑干，叠叠诗成兴未阑。",
      "上苑马蹄三日闹，前村藜杖几时闲。",
      "月流清影空窗净，风递奇香薄袂寒。",
      "争向芙蓉高着眼，小窗兰蕙更谁看。"
    ]
  },
  {
    "id": "e647d10f5028e63c7286572d1d2345d9",
    "title": "挽钟德刚",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "少小相投老大来，薤稀朝露独徘徊。",
      "子规啼月寒潮落，飓母号山夏木摧。",
      "白发茝兰伤独佩，青山藜杖可谁陪。",
      "百年有念宜欢会，各到城头紫翠堆。"
    ]
  },
  {
    "id": "e647d10f5028e63ceb04c727394d17b0",
    "title": "乙亥元旦示儿孙",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "去年今日喜迎新，今日迎新乙亥辰。",
      "膝下盛传新岁酒，眼中多是未官人。",
      "兵民利病身亲阅，今古诗书眼到频。",
      "亦欲百年垂老眼，未知松柏几经春。"
    ]
  },
  {
    "id": "e647d10f5028e63cd56669716ec9b7fe",
    "title": "次胡大声方伯福建见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "使君交义重尘寰，眼下缇袍恋恋间。",
      "菊所句常传紫府，薇垣书惯到青山。",
      "渊明醉倒从人笑，召伯名高任鬓斑。",
      "蛮獠未平民未乐，高车重拟几时还。"
    ]
  },
  {
    "id": "e647d10f5028e63c561e73c044caec7a",
    "title": "寄同年滕吉甫侍御",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一经曾会北城寰，清诲深铭肺腑间。",
      "肃肃秋霜严豸府，霏霏春雨润含山。",
      "铺阶春草窗前绿，入眼莱衣膝下斑。",
      "两地悠然无一事，独忧诗债未全还。"
    ]
  },
  {
    "id": "e647d10f5028e63c1f9fe1d0cb4b8695",
    "title": "寄同年程德和用前韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "杏花清会北城寰，汤饼新河饮笑间。",
      "几载银台弘圣政，甚时华发映青山。",
      "有无树树成阴绿，多少英英舞袖斑。",
      "消息茫然宜两达，一封书往一封还。"
    ]
  },
  {
    "id": "e647d10f5028e63c9d0888fe284e7c32",
    "title": "和杨恒叔集中一作托恒叔呈同事黄公",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "莫厌驱驰志欲更，丈夫期见许长城。",
      "野花有泪向谁滴，春鸟无依惟乱鸣。",
      "塞北虏尘应着眼，江南民力可留情。",
      "同乡同宦应同志，要使前人识后生。"
    ]
  },
  {
    "id": "e647d10f5028e63c50ea40b5d761d587",
    "title": "再和一首送恒叔还京",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "出承王事岁频更，指日旋车入帝城。",
      "几曲纯和仙乐奏，三声嘹亮静鞭鸣。",
      "鹓鸾文武千官集，鱼水君臣百世情。",
      "延语夜深更前席，鬼神无问问苍生。"
    ]
  },
  {
    "id": "e647d10f5028e63c7830c9c243475fc0",
    "title": "用前韵论王荆公",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "倾国荆公法屡更，民愁何处有坚城。",
      "阴阳交处世常泰，律吕调时音自鸣。",
      "积货共知为毒手，伐辽谁识是深情。",
      "庸医错用乌头药，万死无能见一生。"
    ]
  },
  {
    "id": "e647d10f5028e63cfe6e707fa4563c7a",
    "title": "次邝敦仁新居韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "连云高第甲诸村，有肯堂人意即欢。",
      "学足有徒来问易，租输无吏到敲门。",
      "葛巾藜杖香山老，鹤发庞眉四皓尊。",
      "惟报前庭频净扫，好开华宴庆添孙。"
    ]
  },
  {
    "id": "e647d10f5028e63cfb92e13f5ebf1baf",
    "title": "次赵村九十三翁赵见寄韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "萧洒仙风骨格殊，昼床频梦到华胥。",
      "亲疏故旧稀乡曲，老少儿孙满座隅。",
      "着眼江山收景趣，放怀诗酒乐桑榆。",
      "伫看婚嫁年来毕，拟向罗浮共起居。"
    ]
  },
  {
    "id": "e647d10f5028e63c4df989fbcd23d894",
    "title": "送陈同府转南京户部副郎",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "五年郊郭四时春，桂馥兰香远近闻。",
      "表表郡中新户部，辉辉腰上旧花纹。",
      "山河巩固兵储足，骏骥丰隆抹具殷。",
      "此实国朝根本地，特推淳敏效忠勤。"
    ]
  },
  {
    "id": "e647d10f5028e63c967ceb6c39fc17c7",
    "title": "邝敦仁添孙次韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "抱子那如喜抱孙，有孙方显老家尊。",
      "尼看孔伋乐不乐，点见曾玄欢未欢。",
      "饼食定重延好客，华居应再拟高门。",
      "年来好似汾阳老，晓起堂前颔问安。"
    ]
  },
  {
    "id": "e647d10f5028e63c97af17f0efd3e450",
    "title": "还乡用前韵述怀其一",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "桃源日朗金牛洞，竹屋风清铁汉楼。",
      "狡兔未经鹰且臂，玉人无遇璞应收。",
      "急流若水归何勇，燕颔班超笔未投。",
      "幽思满怀天独识，老容强健恣清游。"
    ]
  },
  {
    "id": "e647d10f5028e63c0b2b769586479441",
    "title": "再咏镇海楼",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "山上重重万仞高，一城应借壮雄豪。",
      "阶前景色迷霄汉，檐下松声沸海涛。",
      "天近云深尘迹断，境虚人静籁音嘈。",
      "望中恍惚蓬莱接，拟向瑶池摘碧桃。"
    ]
  },
  {
    "id": "e647d10f5028e63c017d4662c0bb7884",
    "title": "送卫仪宾还广西",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "兰桂香风送去舟，一江摇漾岭南秋。",
      "橘橙景好豁吟兴，弦管调高清醉眸。",
      "玉宇到时知眷恋，珠江何日拟绸缪。",
      "湖山清趣谁能识，一度兴怀一恣游。"
    ]
  },
  {
    "id": "e647d10f5028e63c2a9b595f72a0502d",
    "title": "题忍斋",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "心不能容事即乖，片言无戾遽相猜。",
      "听乾唾面娄弘度，奕世同居张耐怀。",
      "庭下荆花千载茂，眼中邻里百年谐。",
      "古来此事传家宝，珍重高明用扁斋。"
    ]
  },
  {
    "id": "e647d10f5028e63cc4e08eb34525498c",
    "title": "百越兴师卷为郭武定题",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "峡藤初断蔓重青，承命翱翔出帝京。",
      "马援入郊徵侧服，狄青临越智高平。",
      "书无频晾鱼将蠹，田不时芸莠自生。",
      "南顾若询谁可用，据鞍犹喜马蹄轻。"
    ]
  },
  {
    "id": "e647d10f5028e63c1642db073c717e18",
    "title": "宦园吟",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "宦园深处万松阴，阵阵风涛响素琴。",
      "上涧流泉鸣下涧，东林啼鸟和西林。",
      "花开红白名谁识，蒲长高低绿自深。",
      "卧此怡神应不老，不须蓬岛细追寻。"
    ]
  },
  {
    "id": "e647d10f5028e63cf5c5fee38a5c8ca7",
    "title": "送顺德邓太守之任太平府",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "海滨邹鲁气完完，钟物遗人柳语村。",
      "德盛臣逢明盛主，心平人作太平官。",
      "文章温雅儒风振，政事严明吏胆寒。",
      "黄霸功成归内院，四方同见泽漫漫。"
    ]
  },
  {
    "id": "e647d10f5028e63c299588e15603490b",
    "title": "贺内翰伦伯畴次郎领荐",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "髫稚烟云扫禁闱，南天星斗夜争辉。",
      "桂花露重冠襟润，御墨香浓姓字题。",
      "老凤鸣阳雏凤继，乔枝撑汉梓枝齐。",
      "东平父子曾如此，勋业还期各远挥。"
    ]
  },
  {
    "id": "e647d10f5028e63cfb554016d3afb95c",
    "title": "次胡京兆大声见寄韵时大声为言者所论欲乞休故云",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "京兆由来起外非，张眉争诮画闺闱。",
      "既逢舜世须弘化，未荡尧风勿道归。",
      "受唾听乾人共仰，故交无弃世应稀。",
      "桃源眷眷空翘首，独诵高吟忆谢晖。"
    ]
  },
  {
    "id": "e647d10f5028e63c1dacef64d8c7d107",
    "title": "汪宪副别号诚斋",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "四方云拥鲁衣冠，几见訚訚露肺肝。",
      "飞岭白云双眼碧，向阳朱藿一心丹。",
      "子求民欲常多中，铁作肝肠百莫干。",
      "动物格天谁可共，开云驯鳄古唐韩。"
    ]
  },
  {
    "id": "e647d10f5028e63caf30d3c262140868",
    "title": "和江桂轩先生感事韵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "闻说桃源古洞中，四时天气暖如烘。",
      "白头翁讲前朝事，赤脚人存上古风。",
      "山顶朦胧红日近，树头苍翠碧云浓。",
      "由来此地堪投足，直作云岩不老翁。"
    ]
  },
  {
    "id": "e647d10f5028e63c4c33416c2450d3eb",
    "title": "东山",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "壁立巍峨势插天，泰山蓬岛远相连。",
      "碧涵万顷朝宗水，清泻千寻落涧泉。",
      "迎日晓莺先觉暖，向阳春树早争研。",
      "苍生引领思霖雨，安石山床未稳眠。"
    ]
  },
  {
    "id": "e647d10f5028e63c98bbd6f3427605fd",
    "title": "贺邝亲家八十一",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "八百篯铿世所稀，五羊坛见古成之。",
      "南山瘦耸苍龙骨，老柏荣撑白鹤枝。",
      "棣萼楼前情绻绻，曾玄堂下乐怡怡。",
      "斑衣列舞头侵雪，此日何妨酗百卮。"
    ]
  },
  {
    "id": "e647d10f5028e63c4ed1b0b0a22b929c",
    "title": "约邹邦范昆仲于灵州结诗社",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "更两逢春八十翁，灵州觞咏拟君同。",
      "主僧头白眼犹碧，诗客才高句自雄。",
      "槛外江光微隐映，望中山色远空蒙。",
      "衣冠盛集成诗社，孙会南园有旧踪。"
    ]
  },
  {
    "id": "e647d10f5028e63c4ed1b0b0abbfa1aa",
    "title": "约邹邦范昆仲于灵州结诗社",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一门昆玉尽诗翁，迢递名山幸一同。",
      "磊落襟怀情共适，铿锵金玉句争雄。",
      "才高今古推先哲，书读华夷识阿蒙。",
      "诗社一成名一就，妙高台上蹑坡踪。"
    ]
  },
  {
    "id": "e647d10f5028e63c4ed1b0b097ebe4de",
    "title": "约邹邦范昆仲于灵州结诗社",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "黑头归作碧山翁，去缝磨棱与世同。",
      "献璞自来非卞老，解嘲谁复学杨雄。",
      "心明可否知常静，眼认之无觉未蒙。",
      "不以老嫌追骥缓，百年长拟共吟踪。"
    ]
  },
  {
    "id": "e647d10f5028e63c727bdbfda09b19d8",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "来往人喧古渡头，渔翁摇漾荡扁舟。",
      "丁当几韵榔初响，欸乃数声歌未休。",
      "欢酌瓦瓶蓬月夜，醉吹横笛海天秋。",
      "相逢相问渔樵外，更有谁闲似白鸥。"
    ]
  },
  {
    "id": "e647d10f5028e63c727bdbfd578af0e0",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "月下何来水上姑，月明姑出会仙徒。",
      "古今池涌源泉出，红白花开锦绣铺。",
      "濯足野夫归别涧，窥鱼林鹤去平湖。",
      "何年姑再池中见，试问诗翁入会无。"
    ]
  },
  {
    "id": "e647d10f5028e63c727bdbfd52077c55",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一洞森森万象新，天台真境净无尘。",
      "少官老隐人人乐，燕乳鸠鸣在在春。",
      "竹底日高金影碎，松稍风细浪声匀。",
      "宦园清赏乌纱集，佳句连篇酒数樽。"
    ]
  },
  {
    "id": "e647d10f5028e63c727bdbfd29e4b6a8",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "阳气堂堂忽渐阴，万山西面布黄金。",
      "蝉鸣红树流清响，僧撼暮钟来好音。",
      "草下伏萤争列耀，云边飞鸟倦归林。",
      "时虽小晦朝来显，天道循环古到今。"
    ]
  },
  {
    "id": "e647d10f5028e63c727bdbfdab56ddc0",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "江上横拖一小冲，冲头江水去无穷。",
      "坐观湍急昼还夜，便见流行始到终。",
      "识到此时真理彻，探穷源处实心融。",
      "尼翁川上无深叹，后世何人为启蒙。"
    ]
  },
  {
    "id": "e647d10f5028e63c727bdbfdca90228f",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "萧森江上老梧桐，凤集朝阳紫翠丛。",
      "哕哕好音萧韵响，辉辉文羽翠光同。",
      "太平天子来真瑞，修史词臣记实踪。",
      "异物古今能几见，老翁时睹月明中。"
    ]
  },
  {
    "id": "e647d10f5028e63c727bdbfd6e8f3201",
    "title": "何村八景渡头渔唱",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "未遇谁能识买臣，半生樵担困红尘。",
      "放歌岗下醒如醉，射策廷中屈见伸。",
      "自信老儒终显迹，独矜愚妇不甘贫。",
      "人生穷达寻常事，头白无忘一斧斤。"
    ]
  },
  {
    "id": "e647d10f5028e63ccf4fa60ffaaa8099",
    "title": "和虚舟明府赋得不知秋思在谁家",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "梧叶飘寒不禁秋，况逢清夕露华流。",
      "征人漠漠云归塞，晚笛声声风满楼。",
      "琴罢有人添别恨，情多何处赋闲愁。",
      "扁舟偏剩沧江客，头白冥心月共悠。"
    ]
  },
  {
    "id": "e647d10f5028e63ce015e3cb122de5d1",
    "title": "梦游罗浮与山人会酌罢请各言己志",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "在家名孝子，在国目忠臣。",
      "天上地而下，中焉我是人。"
    ]
  },
  {
    "id": "e647d10f5028e63cc618c24a9712047e",
    "title": "北行舟中见渔郎",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "白白沿江蘋，青青连堤柳。",
      "渔翁莞尔笑，是笑行人否。"
    ]
  },
  {
    "id": "e647d10f5028e63ca7004a20bf6e991b",
    "title": "寓太学拨闷其一",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "白发贫江南，青衫老江北。",
      "井渫人不食，伊谁为悽恻。"
    ]
  },
  {
    "id": "e647d10f5028e63cf5605978bdbc250e",
    "title": "石葵",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "孤根云石外，高净绝尘埃。",
      "一点丹心在，年年向日开。"
    ]
  },
  {
    "id": "e647d10f5028e63ccdea66c20f83fb4e",
    "title": "刚峰",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "石骨插天秀，烟花对人好。",
      "细草春复秋，壁立乾坤老。"
    ]
  },
  {
    "id": "e647d10f5028e63c1733f538e3be6763",
    "title": "复南昌守",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "彭泽爱陶潜，陶潜厌彭泽。",
      "一杯浮罗春，世外神仙客。"
    ]
  },
  {
    "id": "e647d10f5028e63c17d50008a28693f2",
    "title": "乞休至丰城寄南昌郑通府",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一心聊自适，两膝报平安。",
      "烟艇南溟外，浮云细细看。"
    ]
  },
  {
    "id": "e647d10f5028e63c6c052c3567e12e46",
    "title": "送修书黄陈二进士事竣北还其二",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "海滨古邹鲁，山木间楩梓。",
      "先生笔则笔，千载垂青史。"
    ]
  },
  {
    "id": "e647d10f5028e63cf739ef7d9f9a8f2a",
    "title": "郑元美以事拘宪狱诗以奉慰",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "大哉公冶长，缧绁非所耻。",
      "独恨白发多，无人妻伊子。"
    ]
  },
  {
    "id": "e647d10f5028e63c436687fb36ab8dda",
    "title": "吴斗南别号西庄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "元亮归去来，欲与市尘绝。",
      "何当过行轩，推窗玩新月。"
    ]
  },
  {
    "id": "e647d10f5028e63c6e09b4c562fe4a9f",
    "title": "张东所承荐北行诗以奉赠",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "事道宗尼父，谈仁法孟翁。",
      "圣贤无二道，千古此心同。"
    ]
  },
  {
    "id": "e647d10f5028e63cdd15febaabd71ad1",
    "title": "桃源春晓",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "翠竹春风动，雕梁紫燕飞。",
      "百花随意择，香露湿罗衣。"
    ]
  },
  {
    "id": "e647d10f5028e63c41e6db7a90d5124b",
    "title": "古别离",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "今日与郎别，何时对郎话。",
      "思郎在何时，月入孤窗罅。"
    ]
  },
  {
    "id": "e647d10f5028e63c127210d6cf0189b2",
    "title": "重九因思已故杨鹤亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "鹤去亭空在，亭空鹤不回。",
      "茱萸一插遍，难强菊花杯。"
    ]
  },
  {
    "id": "e647d10f5028e63c440acb95b4837f28",
    "title": "自喜",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "堂堂八十翁，自喜无人识。",
      "外事了不闻，闭门看周易。"
    ]
  },
  {
    "id": "e647d10f5028e63c46611a248b921a6a",
    "title": "寄胡大声京兆",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "北府春风暖，南园午簟凉。",
      "行藏随所寓，独恨天茫茫。"
    ]
  },
  {
    "id": "e647d10f5028e63c6fc0480e1505b28d",
    "title": "寓太学久病喜李元善一至",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一枕方床两月眠，旅怀如醉日如年。",
      "苍头更有何人问，茶灶清风袅翠烟。"
    ]
  },
  {
    "id": "e647d10f5028e63cca88b5965d52586f",
    "title": "病起",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一歃歃尽沧溟水，一跳跳上昆仑颠。",
      "千钧万钧手提弄，狂夫始觉心悠然。"
    ]
  },
  {
    "id": "e647d10f5028e63c4580d3ceefd7678d",
    "title": "癸卯春寓长安街西寄番山诸故旧致期待之意",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "旅馆城西路转深，春风珍重细相寻。",
      "疏狂远客无名姓，流水桥边绿树阴。"
    ]
  },
  {
    "id": "e647d10f5028e63cc4e5fd692c136960",
    "title": "寄刘世祯",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "何日𦨜江一泊舟，风烟为别几经秋。",
      "逢人数问南来信，闻说先生已白头。"
    ]
  },
  {
    "id": "e647d10f5028e63c10a4570156b71971",
    "title": "寄康孙",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "长大聪明幼可观，诗文能诵说康孙。",
      "他年定笑而翁拙，四十馀三始作官。"
    ]
  },
  {
    "id": "e647d10f5028e63c10a45701f05c2450",
    "title": "寄康孙",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "长大辛勤幼可观，诗文频诵说康孙。",
      "他年定笑而翁懒，五十馀三即弃官。"
    ]
  },
  {
    "id": "e647d10f5028e63c2a4e51ae8fc3a710",
    "title": "集古寄滕吉甫侍御",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一别侵寻二十年，中间消息两茫然。",
      "故人若问吾何况，头白纷纷只醉眠。"
    ]
  },
  {
    "id": "e647d10f5028e63c2a4e51aeb2f793b3",
    "title": "集古寄滕吉甫侍御",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "宦情文思竞阑珊，年去年来两鬓班。",
      "独向高斋展衾卧，了然尘土不相关。"
    ]
  },
  {
    "id": "e647d10f5028e63c2a4e51ae6a8afe38",
    "title": "集古寄滕吉甫侍御",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "久脱朝簪岸幅巾，疏慵闲托草堂身。",
      "年来渐识幽居味，着处题诗发兴新。"
    ]
  },
  {
    "id": "e647d10f5028e63c2a4e51aefca23f4c",
    "title": "集古寄滕吉甫侍御",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "抛官九载卧柴扃，酒满螺杯月正明。",
      "感激大恩何以报，空然惭汗仰皇扃。"
    ]
  },
  {
    "id": "e647d10f5028e63c93b49ef5d61979d1",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "万松岭上松阴亭，松阴盛夏风泠泠。",
      "老翁午睡忽惊觉，何处鸟啼三四声。"
    ]
  },
  {
    "id": "e647d10f5028e63c93b49ef5592e282c",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一脉连江水气通，时消时长与潮同。",
      "供炊来往人何限，饱后都忘造化功。"
    ]
  },
  {
    "id": "e647d10f5028e63c93b49ef577a9e5b6",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "挺挺高枝势入云，喳喳灵鹊噪声频。",
      "年来喜事知多少，珍重时时报主人。"
    ]
  },
  {
    "id": "e647d10f5028e63c93b49ef5b249659f",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "袅袅垂虹跨紫霄，彩云深处路迢迢。",
      "少年倘遂男儿志，何必乘车过此桥。"
    ]
  },
  {
    "id": "e647d10f5028e63c93b49ef5ab3f5db0",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "红莲艳艳碧莲开，风细馀香远近来。",
      "藕大如船花十丈，结窝何必问蓬莱。"
    ]
  },
  {
    "id": "e647d10f5028e63c93b49ef5067b09dc",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "乌宦名园古所闻，古人佳致属今人。",
      "一林风月年年在，吟弄依然只缙绅。"
    ]
  },
  {
    "id": "e647d10f5028e63c93b49ef5d8a7a4aa",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "万个萧森一径遥，逼人清气日飘飘。",
      "瘦藤短帽闲来往，立听微风奏凤韶。"
    ]
  },
  {
    "id": "e647d10f5028e63c93b49ef54b0eec2b",
    "title": "桃源八景九首其二松阴亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "云影天光一鉴开，墨波微动晓风来。",
      "细看洗砚鱼吞句，知是青山老骏才。"
    ]
  },
  {
    "id": "e647d10f5028e63c25fb822f2c107b10",
    "title": "祭墓见乞者可笑因成一绝",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "手展坟东眼转西，风中沈醉雨中迷。",
      "清明节过墦间静，东郭杖藜归未归。"
    ]
  },
  {
    "id": "e647d10f5028e63c3b7a7743d7a0ae20",
    "title": "闻允祯选南部主事意其怏怏诗以慰之",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "城西深处暂盘桓，老得微安少亦安。",
      "独喜官中好消息，不知风雪五更寒。"
    ]
  },
  {
    "id": "e647d10f5028e63c68107a114dd41ca3",
    "title": "商妇叹",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "灯花频卜梦频猜，江上何年一棹回。",
      "最识孤怀是明月，夜深时入小窗来。"
    ]
  },
  {
    "id": "e647d10f5028e63c3604568876c0c394",
    "title": "送黄子任大行服阕之京",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "邹鲁文光灿海滨，君民尧舜属何人。",
      "谏垣此去知能入，匡济言封莫算频。"
    ]
  },
  {
    "id": "e647d10f5028e63cee27eb86c6898f19",
    "title": "次东所见寄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "天意于人有浅深，人于天意岂容心。",
      "一行一止惟时耳，此道堂堂古到今。"
    ]
  },
  {
    "id": "e647d10f5028e63c5084e41a660c1e22",
    "title": "苦热借凉于斗南新堂",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "小小行窝短短墙，午轩如甑汗如浆。",
      "层冰赤脚何由踏，时就新堂一借凉。"
    ]
  },
  {
    "id": "e647d10f5028e63c6b4bb63afec01753",
    "title": "老马",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "自笑银鞍解却迟，短桥长路厌驱驰。",
      "孙阳不是无高眼，自是孙阳眼到稀。"
    ]
  },
  {
    "id": "e647d10f5028e63cd0873394183c8212",
    "title": "中秋不见月",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "安得如鹏两翼张，须臾身到广寒旁。",
      "殷勤推荡阴云去，坐见全明照四方。"
    ]
  },
  {
    "id": "e647d10f5028e63cae2696360db90d52",
    "title": "堂前含笑花二株二鸟巢其上",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "苍翠堂前两树花，两禽巢结两枝槎。",
      "雌雄覆育时来往，相对相忘乐岁华。"
    ]
  },
  {
    "id": "e647d10f5028e63ce787609e5933fd77",
    "title": "偶书",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "哕哕寒蝉午树鸣，相呼丛杂喜同听。",
      "高枝清响谐韶律，谁识梧岗老凤声。"
    ]
  },
  {
    "id": "e647d10f5028e63c801dfb7d10594bd2",
    "title": "感事寄张东所",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "花坞花枝撼晓风，不知飘白定飘红。",
      "古来身外浑闲事，一枕清窗午梦浓。"
    ]
  },
  {
    "id": "e647d10f5028e63c5495766321070312",
    "title": "题沈巡宰友莲卷",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "爱菊陶后鲜有闻，爱莲周后更何人。",
      "洒然玉井闲中趣，闻说华亭沈使君。"
    ]
  },
  {
    "id": "e647d10f5028e63ca3b9685450020139",
    "title": "陈巡按召饮适在乡诗以奉谢",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "久遁山翁七十馀，一天风月自如如。",
      "忽承豸史垂光召，适在芦湾坐钓鱼。"
    ]
  },
  {
    "id": "e647d10f5028e63c7dfad4666bafaeb5",
    "title": "元宵十三夜偶成",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "景入元霄夜已三，挂灯鸣鼓遍江南。",
      "远推到处浑如此，人乐时平不用参。"
    ]
  },
  {
    "id": "e647d10f5028e63c7dfad466ab93bc2f",
    "title": "元宵十三夜偶成",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "扰扰尘途五十三，笑将清抱卷江南。",
      "洞深径曲柴门静，止见耕人入笑参。"
    ]
  },
  {
    "id": "e647d10f5028e63c7dfad4667f0090f0",
    "title": "元宵十三夜偶成",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "归遁年经二十三，杖藜村北与村南。",
      "乡童野叟不相识，窃问旁人始向参。"
    ]
  },
  {
    "id": "e647d10f5028e63c7dfad466a7a74490",
    "title": "元宵十三夜偶成",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "竹菊松开曲径三，水光山色丽庵南。",
      "日摊周易垂帘坐，头白浑无一吏参。"
    ]
  },
  {
    "id": "e647d10f5028e63c3297fbcb36380931",
    "title": "戏问冯汝清",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "千首君曾寄老夫，居官何事一诗无。",
      "穷通自古寻常事，谁解千年在仕途。"
    ]
  },
  {
    "id": "e647d10f5028e63c1894a091b91621c9",
    "title": "寄同年潘雪竹佥宪",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一别年光四十馀，两天风月各如如。",
      "山深地僻逢人少，不是无心懒寄书。"
    ]
  },
  {
    "id": "e647d10f5028e63c6d45b92ddf8c52a0",
    "title": "东所饯黄子任别余与景昌与焉饮罢告别东所云北都有询及者为拜覆景昌亦云然余独默默景昌诘余因应之曰自知潦倒无人问何必殷勤嘱使君后回看竹亭续成前句",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "一揖行藏两地分，景昌东所各云云。",
      "自知潦倒无人问，何必殷勤嘱使君。"
    ]
  },
  {
    "id": "e647d10f5028e63c534cca4a9a610ffe",
    "title": "寄黄掌科亲家",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "数亩青山一剩夫，满天风月夜琴孤。",
      "卑微自拟无人问，曾有何人一问无。"
    ]
  },
  {
    "id": "e647d10f5028e63c3d38063432db29f9",
    "title": "题黄时重蓬岛分春卷",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "日日融和景象新，碧坛瑶圃气絪缊。",
      "问渠何得长如此，分却蓬莱岛上春。"
    ]
  },
  {
    "id": "e647d10f5028e63c7c0b1b35b23754c1",
    "title": "贺戴伯元初度",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "今古瀛洲上，蟠桃几度花。",
      "喜闻新结实，荣献到君家。",
      "云液酣王母，天歌散紫霞。",
      "甘香梨似蜜，肥软枣如瓜。",
      "玉斝篯翁酒，金瓯陆羽茶。",
      "催花鼓急急，迎喜鹊喳喳。",
      "乐奏清音曲，门喧白鼻騧。",
      "十年期一会，百岁共繁华。"
    ]
  },
  {
    "id": "e647d10f5028e63ce2b5bab817c6b081",
    "title": "妾命薄",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "妾命薄，妾命薄，寒夜孤帏泪偷落。",
      "舞台歌榭郎马嘶，郎船江上何时归。"
    ]
  },
  {
    "id": "e647d10f5028e63c533189cfb5b6af5f",
    "title": "归欤词",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "归欤归欤，吾之膝有琴案有书。琴可鼓而造尧舜之区，书可读而坐周孔之隅。",
      "吾之竹万个松数株。深苍浅翠，老怀衰步可于此而少舒。",
      "清江枕村兮可渔，薄田负郭兮可锄。出无车兮蹇驴，食无鱼兮盐菹，居无庐兮茅旋可诛。",
      "如此亦可放浪形骸而自适，何役役于尘途而久困其躯。",
      "菽水以娱老亲兮，旦夕愉愉。诗书以启儿童兮，庭其日趋。",
      "再掩扉于罗浮兮，日求心得之馀。惟冀所生于无忝谁其拘。"
    ]
  },
  {
    "id": "e647d10f5028e63c36d1b283bb6facd0",
    "title": "万筠一叟为郑元美作其一",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "人瘠以无肉，人俗以无竹。爱肉人所同，爱竹君所独。",
      "门外俨渭川，庐旁即淇澳。月色锁碎金，风声凤凰曲。",
      "大暑自清凉，隆寒亦苍绿。不受尘土侵，止厌牛羊触。",
      "先生归去来，对此亦自足。竹床琴一张，竹轩书数束。",
      "琴横竹阴弹，书展竹阴读。一弹一读罢，披怀酌醽醁。",
      "百年洒洒天地间，管甚谁荣与谁辱。"
    ]
  },
  {
    "id": "e647d10f5028e63c546fee07eb697f05",
    "title": "西屿为泌冲邹处士作",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "江南有佳人，结屋傍岩穴。",
      "睡起日将午，乘阴采山蕨。",
      "晚霞映窗明，卷帘看新月。",
      "何当一访之，细把行藏说。"
    ]
  },
  {
    "id": "e647d10f5028e63cec17cfaa5fd794cb",
    "title": "桃源吟",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "清世桃源卧闲叟，数把尘衣上山抖。清风明月满洞岩，野草幽花遍林薮。",
      "于四时美景良辰，邀几个良朋好友。临清风诗几首，对明月酒数斗。",
      "见幽花采盈手，踏野草足不蹂。軥辀林外数声啼，麋鹿山前几回走。",
      "吟复吟，吟成纸上风雷吼。饮复饮，饮后衣裳绝尘垢。",
      "大笑数声天下闻，闻者或讪亦或嗔。一笑石榴开口频，一笑老蚌徒含珍。",
      "一笑石季伦，倘来富贵终杀身，杀身因溺坠楼人。",
      "一笑李斯欲固秦，焚书坑士愚黎民，东门黄犬空狺狺。",
      "一笑吴竹庐，不肯少屈以自伸，五十弃官归隐沦。",
      "一生忠悃无地陈，治具满怀空自春。"
    ]
  },
  {
    "id": "e647d10f5028e63c8705b5c225dcc29d",
    "title": "吴斗南谓人生须行乐何拘拘不出写以奉答",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "人各持一心，心各主其事。",
      "显晦道本同，语默理无二。",
      "鲁男深闭门，柳公置怀次。",
      "凁水时拒妾，东山日携妓。",
      "伯夷耻周粟，太公赞周治。",
      "严陵戏横足，尼父肃屏气。",
      "辟佛闻韩公，押僧见苏氏。",
      "闭门著道德，历国说仁义。",
      "汲黯摅直忠，陈平弄奇计。",
      "独醒沈汩罗，盗饮卧邻地。",
      "谁适更谁莫，谁非更谁是。",
      "君子何必同，亦仁而已矣。"
    ]
  },
  {
    "id": "e647d10f5028e63c493a2968fa62d4b2",
    "title": "野鸟叹时郡守考较待士非礼故作",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "款款于飞，学振羽仪。聿突玄鸱，既爪我皮，复裂我衣。",
      "颠之倒之，使不得吐簧而为词。已而已而，待逢尧与舜时吐气扬眉。"
    ]
  },
  {
    "id": "e647d10f5028e63ca91d4ea7b90268cd",
    "title": "闻莺",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "黄黄衣，娇娇语，冷耳闻之乱心绪。安得深止于丘隅，一任弄出调阳律吕。"
    ]
  },
  {
    "id": "e647d10f5028e63cb0982d42da8bd70a",
    "title": "答禽语",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "提胡卢，提胡卢，借问牧童何处沽。",
      "牧童遥指阴森处，杳杳孤村怎能去。"
    ]
  },
  {
    "id": "e647d10f5028e63c64144b83412146f0",
    "title": "哀词哀亡女也",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "念乃容，忆乃心。莹然一圭璧，允矣双南金。未鼓瑟与琴，何地扬清音。",
      "后妃天命使若汝，国风那见关睢吟。关睢吟，作于古不作于今，汝翁一泪常沾襟。"
    ]
  },
  {
    "id": "e647d10f5028e63c6fda8af5647c6d15",
    "title": "题南海尹祷雨辄应卷集杜二首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "元阳秉秋热，良田起黄埃。",
      "举头向青天，雨洒石壁来。"
    ]
  },
  {
    "id": "e647d10f5028e63c6fda8af58093e8c0",
    "title": "题南海尹祷雨辄应卷集杜二首",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "皇天久不雨，百谷亦已弃。",
      "邑有佳主人，飞雨霭而至。",
      "举意八极周，赖此禾黍收。",
      "所重王者瑞，一洗苍生忧。"
    ]
  },
  {
    "id": "e647d10f5028e63c4c7f2f2b9745dfdd",
    "title": "何时矩作振蒙论并诗一章示余因次其韵一首及作古诗一章复其意",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "圣门教人法，进学在致知。",
      "诚正与修齐，治平亦由兹。",
      "谬哉佛与老，要求捷路岐。",
      "面壁只端坐，外此无一为。",
      "明心只自快，与世何所裨。",
      "今慕圣贤学，乃佛老是师。",
      "身虽一室坐，心却万里驰。",
      "不践邹鲁实，惟习邹鲁仪。",
      "或至不家食，与时同阿依。",
      "鸟恋腐鼠味，日暮还高飞。",
      "先生数千言，足洗多士疵。",
      "寄语共学徒，勿谓吾言非。"
    ]
  },
  {
    "id": "e647d10f5028e63c6085c058356094d4",
    "title": "老农叹",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "路逢一农色蓝绿，问其何事瘦无肉。答言每年晓起食粥方耕犁，今年耕犁晏归方食粥。",
      "日日米少粥大稀，儿女食半倚墙哭。呜呼，呜呼，安得年年禾大熟，使我儿女两餐足，不仰邻阴荫茅屋。"
    ]
  },
  {
    "id": "e647d10f5028e63c0607c2d9952f307c",
    "title": "醉翁亭",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "龙图学士滁之守，爱国恤民古稀有。政暇放情山水间，名胜追寻远携酒。",
      "城南数里琅琊山，胜迹森罗绝尘垢。太守开宴宾客喧，半是士民半僚友。",
      "太守之乐，乐生民之康宁。生民之乐，乐太守之贤明。",
      "太守归而悠扬六七里，非太守之真醉。归述文而垂光千万古，见太守之醒醒。",
      "太守乐民之乐，民亦乐其乐，上下通而政成。于时禽鸟亦乐其乐，而且非且鸣。",
      "乐事无涯，无可寄情，姑以醉翁名而更名其亭。太守谓谁，天挺欧阳公于庐陵。"
    ]
  },
  {
    "id": "e647d10f5028e63cfa81cd57ffd91d66",
    "title": "题王兵备旋兵卷其二",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "波涛显柁工，盘错表利器。",
      "剑芒辉斗牛，威名振天地。",
      "入穴敲虎牙，锄山剪荆刺。",
      "民起太平歌，争颂贤兵备。"
    ]
  },
  {
    "id": "e647d10f5028e63c4965fbaa98256a17",
    "title": "象山别意送梁进士北行",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "达士辞象山，亲朋饯山麓。",
      "松声弦外清，竹影杯中绿。",
      "胜负壶矢鸣，铿锵句联续。",
      "明日天茫茫，江南我吟独。"
    ]
  },
  {
    "id": "e647d10f5028e63c44328d3523c0807b",
    "title": "何村八景其八隔田耕隐",
    "authorName": "吴琏",
    "authorId": "e647d10f5028e63cd1457b72d1457b72",
    "dynasty": "明",
    "content": [
      "耕业丰隆德望尊，畜牛羊并察鸡豚。",
      "一犁春雨连年足，堆架遗书暇日观。",
      "鲁朴冠裳人楚楚，青苍松竹景漫漫。",
      "儿孙继显传清白，仕宦家成礼义门。"
    ]
  },
  {
    "id": "e647d10f508da2fd31193184e41965b1",
    "title": "秋水",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "百川随地涌，一色接天清。",
      "壑冷鱼龙蛰，波浮日月明。",
      "南连湘浦远，东注海门平。",
      "望望美人隔，扁舟无限情。"
    ]
  },
  {
    "id": "e647d10f508da2fdcb04c9e1abdb8cb4",
    "title": "卧病",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "伏枕山斋上，图书晢夕披。",
      "百年无暇日，一病是闲时。",
      "梦里虚逢旦，窗前可傲羲。",
      "小童供茗罢，熟诵杜陵诗。"
    ]
  },
  {
    "id": "e647d10f508da2fd8e9c1a88a478a628",
    "title": "早朝后寄所知",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "禁钟初散紫宸朝，云际双茎露未销。",
      "身惹御香归粉署，心随红日上丹霄。",
      "西山朔雪千林满，南国风烟万里遥。",
      "珍重故人沧海隔，玉堤何日共鸣镳。"
    ]
  },
  {
    "id": "e647d10f508da2fd205b70df8c5a39d0",
    "title": "九日偕诸寮长集镇海楼",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "佳辰连骑上崔嵬，楼阁平临睥睨开。",
      "野树依微霜欲染，海云迢递雁初来。",
      "十年紫剑空横斗，万里黄金尚有台。",
      "往事悠悠衰草外，西风长啸且衔杯。"
    ]
  },
  {
    "id": "e647d10f508da2fd52536bff2e82a776",
    "title": "送程度支督储清源兼怀郑山人",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "潞水春深绿似芸，锦帆东去度支君。",
      "珂声晓散承明漏，剑气晴披岱岳云。",
      "过鲁未忘倾盖语，入齐犹饷射书军。",
      "旧游忆有琴樽侣，谷口风流自不群。"
    ]
  },
  {
    "id": "e647d10f508da2fd280143dafaf3427f",
    "title": "寄孙承卿时督蓟饷",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "塞北风高雁影过，省郎寥落奈秋何。",
      "云连朔气浮青海，月带寒笳出白河。",
      "天下军储惟蓟重，中原豪杰莫秦多。",
      "风尘忆向清源别，载酒何时复笑歌。"
    ]
  },
  {
    "id": "e647d10f508da2fdbe59f1b9722d96e1",
    "title": "题钟侍御理蔬小筑",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "与君曾上郭生台，帝里春光醉客杯。",
      "沧海何年双剑别，风尘回首二毛催。",
      "桔槔莫问於陵业，侍从还徵司马才。",
      "直待安车悬岁晏，抱琴长傍碧山来。"
    ]
  },
  {
    "id": "e647d10f508da2fdf5718a39e404d597",
    "title": "过故友邝大年空中楼阁",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "空中楼阁自崔嵬，仙客凌空去不回。",
      "窥户更无双燕入，傍阑惟有数花开。",
      "屋梁落月留寒色，邻笛秋风隔夜台。",
      "十载重临倍惆怅，断云征雁正初来。"
    ]
  },
  {
    "id": "e647d10f508da2fdceb5acdfd32faedb",
    "title": "挽弟经可",
    "authorName": "李应兰",
    "authorId": "e647d10f508da2fdd1457b72d1457b72",
    "dynasty": "明",
    "content": [
      "勋名应拟汉平阳，历尽风尘鬓未霜。",
      "瀛海天高遥倚剑，潞河秋冷泛归航。",
      "梦听残雨伤春草，愁断悲风起白杨。",
      "却爱一经遗业在，悯纶他日有辉光。"
    ]
  },
  {
    "id": "e647d10f50ad9480c690912c60db9062",
    "title": "双忠庙",
    "authorName": "吴景熙",
    "authorId": "e647d10f50ad9480d1457b72d1457b72",
    "dynasty": "明",
    "content": [
      "中唐天宝末，万里胡尘昏。",
      "两京既不守，百僚争窜奔。",
      "桓桓张许公，秉义江淮间。",
      "睢阳抗要冲，百战阅险艰。",
      "慷慨忠义士，焦劳摧肺肝。",
      "孤城忽食尽，饥肠为辛酸。",
      "终焉费力敌，西拜泪潺湲。",
      "平生誓许国，视死非所难。",
      "忠魂上诉帝，悲号达天关。",
      "雄名垂竹帛，闻风心胆寒。",
      "灵祠依山麓，千载瞻遗颜。",
      "我来重致辞，肃恭荐蘋蘩。",
      "临风发浩歌，击节空长叹。"
    ]
  },
  {
    "id": "e647d10f50b19bb710a97b691cd70100",
    "title": "题马",
    "authorName": "顾应时",
    "authorId": "e647d10f50b19bb7d1457b72d1457b72",
    "dynasty": "明",
    "content": [
      "天下于今正一家，无劳汗马走尘沙。",
      "御沟浴罢星初落，天厩归来日未斜。",
      "□玉四蹄谙蜀栈，立锥双耳认胡笳。",
      "金羁不受奚官控，闲向东风步落花。"
    ]
  },
  {
    "id": "e647d10f50e00e41c349959056539ab6",
    "title": "春日花下有感",
    "authorName": "傅光宅",
    "authorId": "e647d10f50e00e41204da255a368b0de",
    "dynasty": "明",
    "content": [
      "江月江烟望白门，春风春雨自黄昏。",
      "年年杨柳无消息，夜夜梨花有梦魂。",
      "苏小香车松下路，莫愁芳树水边村。",
      "缄情欲寄双飞燕，肠断回文是泪痕。"
    ]
  },
  {
    "id": "e647d10f50e00e41c25e448085d21aea",
    "title": "谒濂溪先生祠过爱莲池诗",
    "authorName": "傅光宅",
    "authorId": "e647d10f50e00e41204da255a368b0de",
    "dynasty": "明",
    "content": [
      "莲花不著水，却向水中生。",
      "至人秘真迹，涉世腾芳声。",
      "爱莲岂玩物，赏心含至情。",
      "惠泽自南国，遗迹亦此亭。",
      "荷香尚未发，春风水波明。",
      "对此坐深夜，俯仰古今情。",
      "话别胡海阔，恋此青莲盟。"
    ]
  },
  {
    "id": "e647d10f5101bac7dcbe994a479a2391",
    "title": "有怀鮀浦诸乡朋五首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "苦忆二三子，相将沧海隅。",
      "溪山恣游衍，鱼鸟傍欢呼。",
      "绿酒银罂在，青天白日俱。",
      "不知月旦里，能数鄙人无。"
    ]
  },
  {
    "id": "e647d10f5101bac7dcbe994a47f2b7c8",
    "title": "有怀鮀浦诸乡朋五首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "远天惟鸟道，近况逐云愁。",
      "燕甸风尘剧，龙沙日月流。",
      "亲朋行处少，山水故园秋。",
      "却恨当年别，临歧不我留。"
    ]
  },
  {
    "id": "e647d10f5101bac7dcbe994a920e94ca",
    "title": "有怀鮀浦诸乡朋五首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "天凿龙泉洞，峰涵碧海波。",
      "石梯斜跨斗，壁字静盘萝。",
      "月榻空窥户，莺林可听歌。",
      "烟霞怀夙约，岁律愧蹉跎。"
    ]
  },
  {
    "id": "e647d10f5101bac7dcbe994a263229ac",
    "title": "有怀鮀浦诸乡朋五首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "蓬溪元胜地，鮀济更新渠。",
      "龙抱双流合，虹飞百尺馀。",
      "流光环浅碧，潮色混空虚。",
      "濯月遥怜汝，乘槎合待余。"
    ]
  },
  {
    "id": "e647d10f5101bac7dcbe994a35d70b03",
    "title": "有怀鮀浦诸乡朋五首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "履善承三益，明心鉴百神。",
      "抱雏期晚岁，爱日托洪钧。",
      "对世闻歌凤，披经溯获麟。",
      "将因春草色，潇洒问江津。"
    ]
  },
  {
    "id": "e647d10f5101bac784d0d9cca3153474",
    "title": "德安次壁间韵",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "雨意涵江阁，冲寒趣晓行。",
      "彤云半浮没，银海忆阴晴。",
      "逦逯足能健，敲推句未成。",
      "征旗忽林筱，遐思邈莘耕。"
    ]
  },
  {
    "id": "e647d10f5101bac706e9528ba46881c2",
    "title": "清平道中偕碧洋有感",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "荒戍隐征幰，大风惊乱沙。",
      "衣单我与尔，道远客为家。",
      "海国日初暖，梧山桃欲花。",
      "高情贪日观，孤兴已天涯。"
    ]
  },
  {
    "id": "e647d10f5101bac78e3a81161094d3df",
    "title": "入鲁",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "晨发背单甸，云重近鲁城。",
      "水连春渚阔，桥度泗阳清。",
      "望国仍高雉，尼山横锦屏。",
      "崇林郁庙貌，虔谒展平生。"
    ]
  },
  {
    "id": "e647d10f5101bac71c27fa8b2cda1416",
    "title": "浔阳晚舟",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "浔阳烟雨外，日暮榜人稀。",
      "野水连天阔，江村带岸移。",
      "鱼龙沾欲动，凫鹭湿安归。",
      "去路仍淹沌，问津多是非。"
    ]
  },
  {
    "id": "e647d10f5101bac711c2f2b961497086",
    "title": "席上题扇与张总戎",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "逗浦翻春溜，乘风进钓楂。",
      "沙文明翠幔，蓑影落红霞。",
      "远树巢莺密，高江飞燕斜。",
      "偶来逢细柳，流水见桃花。"
    ]
  },
  {
    "id": "e647d10f5101bac76f4eaab391453a53",
    "title": "紫荆山",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "兹山干地起，不与众峰群。",
      "抗胜烟霄上，连骞岳岱分。",
      "紫云生绝顶，高树藿清氛。",
      "闻有登天路，迢迢独为君。"
    ]
  },
  {
    "id": "e647d10f5101bac79cc098543a8a1cf8",
    "title": "舟次驼驴病中冒雨迅发柬梁湘园参戎",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "数屋驼村近，舣舟江上曛。",
      "丛篁斜带雨，曲岸暗凝云。",
      "湿燕归巢急，鸣蛟得水欣。",
      "济时惭我病，夜发并将军。"
    ]
  },
  {
    "id": "e647d10f5101bac7b871a55a52eed7d8",
    "title": "题王君静斋崇慕堂",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "一塌崔嵬里，云空繁露清。",
      "丹书侵翠壁，松桂表遗灵。",
      "结子频思岵，藏经忆过庭。",
      "悲栖增健翮，重见起高冥。"
    ]
  },
  {
    "id": "e647d10f5101bac75d3a5a67a821a0f2",
    "title": "夜发指阳和道忆净儿因念家君及先太府君属情弟侄怆焉有怀四首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "孤城野旷复星稀，斥堠山前带月驰。",
      "海角问鸿怜老父，客边归马恋婴儿。",
      "岁时屡值龙蛇蛰，心事那堪僮仆知。",
      "绳武亢宗应有托，颓颜衰鬓不胜悲。"
    ]
  },
  {
    "id": "e647d10f5101bac75d3a5a67b625da4d",
    "title": "夜发指阳和道忆净儿因念家君及先太府君属情弟侄怆焉有怀四首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "龙沙岁晚雁何归，鮀济江深鱼正肥。",
      "只为圣明忧塞事，故令癯瘠滞朝衣。",
      "富贫元不关兴败，出处因知有是非。",
      "辛苦我遑私尺帛，弟兄何以慰重闱。"
    ]
  },
  {
    "id": "e647d10f5101bac75d3a5a676478a3b8",
    "title": "夜发指阳和道忆净儿因念家君及先太府君属情弟侄怆焉有怀四首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "宦族骄狂羞杀人，愁闻弟侄好肥轻。",
      "岂思陵谷犹能改，况复箕裘愧此生。",
      "鬼瞰高明应不爽，人非刻苦竟何成。",
      "作书万里遥相寄，涕泣叮咛冀尔听。"
    ]
  },
  {
    "id": "e647d10f5101bac75d3a5a673dba3d12",
    "title": "夜发指阳和道忆净儿因念家君及先太府君属情弟侄怆焉有怀四首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "我祖承家世所钦，东冈枫树合萧森。",
      "从戎每忆当年事，尝胆无忘诸父心。",
      "伏腊可能伸薄享，诗书聊以嗣徽音。",
      "惭予飘泊违园寝，霜露兴哀泪湿襟。"
    ]
  },
  {
    "id": "e647d10f5101bac7c19c1c88e83ec714",
    "title": "昭州草亭次韵",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "古柏寒冬翠欲侵，小塘云馆草亭阴。",
      "避人未拟蛟龙卧，忧世不忘风雨深。",
      "积岁簿书疑梦鹿，有时樽酒对鸣琴。",
      "射雕跃马非吾事，流水高山明素心。"
    ]
  },
  {
    "id": "e647d10f5101bac74ef2f73478da63c3",
    "title": "崇安",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "武夷山前云雨深，浮云暗暗吹高岑。",
      "可怜迟暮仍孤旅，未许幽寻违素心。",
      "长路悠悠云树隔，沧江寂寂鱼龙沉。",
      "乘桴自昔率多梦，刷羽何当归故林。"
    ]
  },
  {
    "id": "e647d10f5101bac7023d6dec4fb7b07d",
    "title": "九日柬王雪樵总戎",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "他乡九日独登台，喜有王弘送酒来。",
      "潦倒甘同陶令放，萧条不学杜陵哀。",
      "云连紫塞遥相忆，花簇黄金半已开。",
      "新作池亭虚坐久，兼携秋色待君回。"
    ]
  },
  {
    "id": "e647d10f5101bac70b92ee386db2d218",
    "title": "得初阳书报自湖李君物故诗以唁之",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "友生遗吾南中报，道尔春明阙下归。",
      "洛水忍闻摧折早，海城翻忆往来违。",
      "书香有子应能继，岁晚亲朋日见稀。",
      "宝剑他年悬陇上，故人松柏几成围。"
    ]
  },
  {
    "id": "e647d10f5101bac76590c2556a91bfae",
    "title": "黄梅道中",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "日落山寒云未收，褰帷随鹤度荒丘。",
      "猿哀肠断枫林下，雁杳书沉天际头。",
      "烟洞有花疑梦蝶，风湍无地可眠鸥。",
      "楚云不断鸦千树，鼓角江城生客愁。"
    ]
  },
  {
    "id": "e647d10f5101bac7001636fa3a5ef4b5",
    "title": "梧州",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "数千里外此弭棹，六七年来曾握符。",
      "丹鸟相传悲帝子，白云空复绕苍梧。",
      "长江漠漠沙渚没，古堞悠悠风物殊。",
      "何处月明堪跨鹤，拂衣今见古人无。"
    ]
  },
  {
    "id": "e647d10f5101bac71d2d286fd6fb60cb",
    "title": "答父老次韵",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "悬鱼犹漫记当年，陈迹虚劳父老传。",
      "偃蹇一身惭我病，低回万死畏人怜。",
      "再来鱼鸟能相迓，此去云泥但自全。",
      "边事关心拟明发，东风吹上越江船。"
    ]
  },
  {
    "id": "e647d10f5101bac7abc9a637af6fc493",
    "title": "浔阳",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "浔阳邕水接潺湲，六月旌旗烟雨间。",
      "偶听乡音疑梦幻，偏惊物色异江关。",
      "舟移岸逼蛟龙窟，浪拍凫飞铜鼓湾。",
      "纵有青萍逢世险，浮云今日未开颜。"
    ]
  },
  {
    "id": "e647d10f5101bac7802afbcbf15022ac",
    "title": "过伏波祠呈长溪郑子",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "乌蛮江水夏连天，伐鼓鼕鼕上濑船。",
      "济险幸随双鹢度，论文应忆十年前。",
      "树云迢递晴相待，琴鹤因依梦亦牵。",
      "新息只缘贪苡薏，不妨吾辈远行边。"
    ]
  },
  {
    "id": "e647d10f5101bac72daa853df57b23a9",
    "title": "同陈碧洋为泰山之行兼柬王龙溪",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "与尔留连春已深，春山作伴此登临。",
      "晨征并辔降风力，野宿炊菰渍客心。",
      "应有紫云连岱顶，不妨朱绂近禅林。",
      "同游却忆二三子，日日移舟江水浔。"
    ]
  },
  {
    "id": "e647d10f5101bac7e7f5ef6736565b2d",
    "title": "朔州道",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "柳枝侵夏意仍怯，山麓出泉寒不流。",
      "我已十年穿虎窟，地今四月尚狐裘。",
      "思乡路远频挥泪，报主身轻何所忧。",
      "不惜千金求死士，雕戈直向古丰州。"
    ]
  },
  {
    "id": "e647d10f5101bac70a9fcee01e7d66a5",
    "title": "初夏移酌独坐亭",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "柏馆萧森客事幽，孤亭徒倚思悠悠。",
      "停杯日落青山暮，卷幔风高绿树秋。",
      "北极遥瞻虞舜阙，南关疑是仲宣楼。",
      "祈连缥缈碧云合，浅薄如何为国谋。"
    ]
  },
  {
    "id": "e647d10f5101bac738b3ae8c4a798ae9",
    "title": "季夏驻云中",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "云中六月凉如水，塞上千营重似山。",
      "缚虏谁将神草结，供军须是血蚨还。",
      "青林猎火秋声近，粉堞悲笳暮色间。",
      "闻道黄河将饮马，诸君何以镇秦关。"
    ]
  },
  {
    "id": "e647d10f5101bac7f7c04d2c4043f3cd",
    "title": "观牡丹",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "夏入边城草色凄，繁花开向路东西。",
      "交枝露退红犹滴，密叶风柔翠欲迷。",
      "衣上娇香飞粉堞，酒中高咏转黄鹂。",
      "公馀对此成清赏，况复连旬息鼓鼙。"
    ]
  },
  {
    "id": "e647d10f5101bac71be2c740e960117b",
    "title": "宁化道中",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "怀忧种种山行日，舆病匆匆梅发时。",
      "马援功成犹速谤，冯唐身老欲何为。",
      "铁山回首惟流泪，龙塞关心知复谁。",
      "圣世应多颇牧侣，孤臣终系蓼莪思。"
    ]
  },
  {
    "id": "e647d10f5101bac7e715e72a69cbe14c",
    "title": "游阴那山",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "结愿峰头云雾稠，三生檀越旧同流。",
      "空巢独吊存乌鹊，露地何人守白牛。",
      "声断磬边云纳岫，光回殿阁月窥楼。",
      "五更归梦青巅上，强执金吾初拜侯。"
    ]
  },
  {
    "id": "e647d10f5101bac741f99af514aa65f1",
    "title": "过虎溪",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "虎溪祠屋对山开，白水纡回银汉来。",
      "绝顶云霞依石塔，斜阳钟鼓动林隈。",
      "远公遗事今存钵，靖节当年此筑台。",
      "登眺无缘愧飘忽，石梯度马又寒梅。"
    ]
  },
  {
    "id": "e647d10f5101bac72754a209a70f61fc",
    "title": "铅山望鹅湖",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "天入鹅湖山对开，陆朱曾此筑居台。",
      "台存人去不复返，古木高藤生绿苔。",
      "不可异同求往迹，只缘闻见转迷猜。",
      "惭予独抱遗经叹，梦里犹疑得鹿回。"
    ]
  },
  {
    "id": "e647d10f5101bac7eafb080002954393",
    "title": "灵严寺同碧洋",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "石桥直寺开斜阳，山僧迎客流清商。",
      "苍崖翠壁茑萝没，琼草瑶芝云雾香。",
      "胜地琪林欣共赏，春风花鸟近相忘。",
      "丹筇赤舄随所适，昏黑犹寻甘露浆。"
    ]
  },
  {
    "id": "e647d10f5101bac71f0a5630045c6ce3",
    "title": "登马退山望邕州次静峰韵",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "初夏来登千仞峰，身同飞鸟思无穷。",
      "五花墩树归江上，百雉城楼表粤中。",
      "古戍岚烟浮近郭，夕阳萧鼓动悲风。",
      "望仙山下草空绿，不是仙人纡玉葱。"
    ]
  },
  {
    "id": "e647d10f5101bac7fb6c1b5d9493d60a",
    "title": "入邕州次静峰韵",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "南郡观风去复来，山城水郭亦悠哉。",
      "乌云故与旌旗狎，堂署兼无簿岭堆。",
      "奎聚辉煌依斗极，时来谈笑定风雷。",
      "居人漫拟棠阴地，相戒他年莫伐枚。"
    ]
  },
  {
    "id": "e647d10f5101bac730725d0bedaafc9b",
    "title": "萧关得家君平安报三首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "忽听家君有报书，时方少息红纱渠。",
      "把缄初启神不戢，惊心藉此欣何如。",
      "念予弟妹能共事，愿托晨昏宽倚闾。",
      "展彩殷勤忆严训，王程且复驱我车。"
    ]
  },
  {
    "id": "e647d10f5101bac730725d0b177cd496",
    "title": "萧关得家君平安报三首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "清平昨奉平安报，环水遥逢华筵开。",
      "七十年逾古稀颂，八千春荷大钧培。",
      "远游岂为黄金贵，极目欣传青鸟来。",
      "拜舞阶前悬寸念，凭高欲上望乡台。"
    ]
  },
  {
    "id": "e647d10f5101bac730725d0bc8e38c2b",
    "title": "萧关得家君平安报三首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "南国梅花开不迟，白云迢递海之湄。",
      "登门应有神仙客，行路能歌麟趾诗。",
      "衣豸陶然承荐锡，种槐频看长新枝。",
      "从来平格应多福，不是洪蒙有所私。"
    ]
  },
  {
    "id": "e647d10f5101bac7d5ba1bc8bb2e20d8",
    "title": "蓬洲晚登一览楼自酌次壁间韵二首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "危楼百尺起孤岑，落日登临兴不禁。",
      "天近自无尘俗到，江空时有蛟龙吟。",
      "纤云依树巧疑坠，明月满城凉欲侵。",
      "华盖高高悬紫极，不妨独对酒杯深。"
    ]
  },
  {
    "id": "e647d10f5101bac7d5ba1bc8f2617e67",
    "title": "蓬洲晚登一览楼自酌次壁间韵二首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "高柏丛篁非故岑，凭栏极目思难禁。",
      "秦关遥识青牛气，粤海空怀白石吟。",
      "鸿雁不来乡信断，簿书无补岁华侵。",
      "劳歌慷慨何为尔，倘欲飞归秋又深。"
    ]
  },
  {
    "id": "e647d10f5101bac7ef1b916912b3c457",
    "title": "怀薛中离二首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "年来双剑别南州，跃马相逢非旧游。",
      "周道秦川皆历险，雁关高阁又经秋。",
      "鹿门尔放青山鹤，龙塞予登明月楼。",
      "异地可怜迷出处，思君一倍长离忧。"
    ]
  },
  {
    "id": "e647d10f5101bac7ef1b9169bb03184d",
    "title": "怀薛中离二首",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "幽栖今有薛夫子，时与白云相往来。",
      "春载罗浮归药笥，山依玉简起书台。",
      "海中仙侣常应聚，梦里宗溪识几回。",
      "烟水故林吾不负，拂衣他日共徘徊。"
    ]
  },
  {
    "id": "e647d10f5101bac7e629056f62bc8e90",
    "title": "结愿峰头失题",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "念余昔日共谈经，愧尔词林早立名。",
      "摛藻远追唐大历，拜官今出汉承明。",
      "春移潞水仙帆杳，秋到芹宫绛帐横。",
      "闻说岑溪山万顷，碧梧应有凤凰鸣。"
    ]
  },
  {
    "id": "e647d10f5101bac7b537c812adba2310",
    "title": "锦屏岩",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "崖悬百尺古，面削一屏开。",
      "晴日流丹草，春风长绿苔。"
    ]
  },
  {
    "id": "e647d10f5101bac7a2a20f0e64fe96ec",
    "title": "市中寺",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "竹屋斜开临市墟，桃花背指野人居。",
      "东风榆柳歌梵宇，子部郎官拥使车。"
    ]
  },
  {
    "id": "e647d10f5101bac7e1a7448d195e0000",
    "title": "蓬辣滩",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "滩高水急吼素秋，雷风动地舟人愁。",
      "东去潮阳沧海接，应看此水作平流。"
    ]
  },
  {
    "id": "e647d10f5101bac740e2c5df7a48c8e0",
    "title": "赠紫峰",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "山人住在潼关西，江湖角巾情自怡。",
      "屋后紫芝长一尺，无数东风不受吹。"
    ]
  },
  {
    "id": "e647d10f5101bac70f29bbb0931bc720",
    "title": "云阳",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "云阳山下白云垂，雁塞天边赤雁飞。",
      "目断岭南天万里，春深梦着老莱衣。"
    ]
  },
  {
    "id": "e647d10f5101bac726c2256462de410d",
    "title": "失题",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "畿辰昔倾天上露，交降昨洗粤中尘。",
      "平生心事可人语，霄梦分明摧石麟。"
    ]
  },
  {
    "id": "e647d10f5101bac77eabb8c656ee4f0b",
    "title": "永淳同长溪夜宿",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "联舟投岸火，彀牖却江风。",
      "烧烛对长夜，添衣促侍童。",
      "差谺矶突浪，荡泊怒潜龙。",
      "雷骇千峰动，星看双剑雄。",
      "寒敲喧警柝，焰闪误飞虫。",
      "旧好诗书在，奇襟巾屦同。",
      "不辞行路险，漫拟济川功。",
      "霁景及明发，中流任转蓬。"
    ]
  },
  {
    "id": "e647d10f5101bac7328dcec74bf1e933",
    "title": "七月",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "七月度况水，万山盘列营。",
      "地偏多暑积，雨过始秋清。",
      "沙色留残润，溪声带晚晴。",
      "岬云絺袖满，峪鸟木枝鸣。",
      "岑寂缘支土，常羊足旅情。",
      "欣然想遐举，安得羽毛轻。"
    ]
  },
  {
    "id": "e647d10f5101bac728820725d013c776",
    "title": "新居",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "卜居东城隅，爱兹幽致佳。",
      "况心与物远，城市即烟霞。",
      "买地方三亩，小屋数间斜。",
      "经始三阳月，落成桐已花。",
      "风雨聊堪蔽，檐前燕雀夸。",
      "门望青山近，篱落带桑麻。",
      "邻翁颇纯朴，所乏得频赊。",
      "称心欲易足，吾生信有涯。",
      "日与息心侣，玄谭阅岁华。",
      "高楼与大厦，未暇问谁家。"
    ]
  },
  {
    "id": "e647d10f5101bac7b9047b486710629d",
    "title": "途次题壁",
    "authorName": "翁万达",
    "authorId": "e647d10f5101bac7ced556cd351b3358",
    "dynasty": "明",
    "content": [
      "戎事关心忆去时，风尘荏苒复何之。",
      "花枝桃李忽满眼，客路车马无停期。",
      "礼法独怜中散放，关山空有杜陵悲。"
    ]
  },
  {
    "id": "e647d10f512fab6089de98bfb210e528",
    "title": "咏橄榄",
    "authorName": "王度",
    "authorId": "e647d10f512fab60980ecd0528fc2782",
    "dynasty": "明",
    "content": [
      "南海飞骑荐荔枝，谁知橄榄味清奇。",
      "只因根托寻常地，无自吹嘘到帝畿。"
    ]
  },
  {
    "id": "e647d10f514b501f92696aebd4ff0695",
    "title": "静观",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "地偏心更远，卧起了无哗。",
      "养拙从吾道，流年感物华。",
      "读书余左氏，看竹但西家。",
      "数点朝来雨，新开木槿花。"
    ]
  },
  {
    "id": "e647d10f514b501fca6a60ed2f6e86a6",
    "title": "至徐州",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "远戍收宵柝，高风动雪车。",
      "三年同旅雁，一饭厌河鱼。",
      "赤叶寒林晓，黄茅野市虚。",
      "昔时溪水上，日出卧深庐。"
    ]
  },
  {
    "id": "e647d10f514b501f877dec5d536ab6b3",
    "title": "除夕",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "有线难牵日，持杯只对天。",
      "今霄犹旧岁，明日是新年。",
      "薄宦居人后，无才只自怜。",
      "荆妻应念我，与子话灯前。"
    ]
  },
  {
    "id": "e647d10f514b501ff10cbfe5212a0852",
    "title": "芝山",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "驱马登山去，其如高兴何。",
      "竹书聊寄胜，芝草已无多。",
      "野树吹黄叶，丹山蔓碧萝。",
      "同游吾令尹，诗石有人磨。"
    ]
  },
  {
    "id": "e647d10f514b501fc0df45daaa2591ff",
    "title": "沽酒",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "一春白发斗丝长，无奈春归唤酒尝。",
      "日晒一林梅子熟，风吹满店柳花香。",
      "汉江初泼葡萄绿，银海频浮琥珀光。",
      "消得百年三万日，不妨还醉六千场。"
    ]
  },
  {
    "id": "e647d10f514b501fc5f9d3af380abc6a",
    "title": "簪花",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "老去风流敢自夸，开筵对客许簪花。",
      "百年回首仍春色，三月于人且物华。",
      "乘兴不须憎白发，闻歌犹复恋乌纱。",
      "花前莫笑山翁醉，剩有青钱付酒家。"
    ]
  },
  {
    "id": "e647d10f514b501f38ddd0afd9fe5e9e",
    "title": "落花四首",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "几日繁花亦有姿，便教飞尽只空枝。",
      "明年有约休孤我，昨夜无风欲怨谁。",
      "蜂慰苦心甘办蜜，蚕羞衰鬓薄萦丝。",
      "鹤林纵谓犹堪赏，携酒明朝已怕迟。"
    ]
  },
  {
    "id": "e647d10f514b501f38ddd0af16900afb",
    "title": "落花四首",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "妆华倚艳欲无功，到处芳菲入眼空。",
      "薄影萋迷聊借月，后时衰谢不缘风。",
      "帘钩淡沲闻幽鸟，篆迹依稀见小虫。",
      "清晓关情应不免，数枝惆怅杏园东。"
    ]
  },
  {
    "id": "e647d10f514b501f38ddd0afd7f6141b",
    "title": "落花四首",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "撼白欺红恨已多，新词莫遣雪儿歌。",
      "数株欲借群芳后，三月犹看几日过。",
      "锦席剩香留一瓣，银屏深影蹙双蛾。",
      "离魂转觉难凭藉，尽日风吹无奈何。"
    ]
  },
  {
    "id": "e647d10f514b501f38ddd0af4ca7b10b",
    "title": "落花四首",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "满树春红已觉稀，数枝低阁午风微。",
      "裁将织女愁中锦，尽着秋娘嫁日衣。",
      "南国何人歌芍药，东山此日忆蔷薇。",
      "中园未忍违孤赏，拾得余芳肯暮归。"
    ]
  },
  {
    "id": "e647d10f514b501f72e138d766c6bf73",
    "title": "偶成",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "浊酒一杯自酌酬，囊中不必问提流。",
      "卑卑此日无高论，秩秩谁人莫大猷。",
      "李杜那能降巷伯，孙刘似欲拟荆州。",
      "乘桴未可浮沧海，且揭离骚读远游。"
    ]
  },
  {
    "id": "e647d10f514b501fa3d71e635ae1f0eb",
    "title": "过江",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "渺渺烟波江上游，云山四合兴悠悠。",
      "别辞城市已三日，始觉年光遍九秋。",
      "聊借便帆成野渡，不须击楫誓中流。",
      "临行又为东风使，缓步长裾杜若洲。"
    ]
  },
  {
    "id": "e647d10f514b501f6cb7c70e1d03a0e7",
    "title": "村居纪事",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "举网得鱼日正中，晚禾收穫靠东风。",
      "杖藜来往闲相语，此日官司卖社翁。"
    ]
  },
  {
    "id": "e647d10f514b501f6cb7c70e748a6763",
    "title": "村居纪事",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "银弁金钗百万家，万家喧买四停花。",
      "杖藜来往闲相语，鸽鸟何如变老鸦。"
    ]
  },
  {
    "id": "e647d10f514b501f874ea3653242e3a4",
    "title": "相逢行",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "虞卿辍著书，杖策入金台。",
      "冠盖青云合，轩车紫雾开。",
      "北杓转西指，西日屡东回。",
      "如何羁客久，未获介人来。",
      "千金买斛酒，一日倾一杯。",
      "酒阑风尘扇，咫尺不相见。",
      "不见愁此心，山高复水深。",
      "食玉炊丹桂，囊琴卷布衾。",
      "驱车卖旧帏，出郭叹斯时。",
      "忽见鲁连子，走马到何迟。",
      "慰问不得意，各言前相思。",
      "举杯酌流水，解琴调素丝。",
      "一弹渭水怨，再奏西山悲。",
      "曲路各南北，会面未能期。"
    ]
  },
  {
    "id": "e647d10f514b501f0a37ec46d77d60ea",
    "title": "寄陈安平掌教",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "驱车出东门，仙客别行岐。",
      "索我龙门宝，系我冰蚕丝。",
      "宝有云霞象，远大以相期。",
      "丝积日月工，丈疋勉自治。",
      "命屯宜少忍，道合自有时。",
      "语壮良多激，意重不敢辞。",
      "可以报知己，奉之千岁龟。"
    ]
  },
  {
    "id": "e647d10f514b501f0a37ec46be88691e",
    "title": "寄陈安平掌教",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "君子有所思，所思在远道。",
      "朝吸天日精，暮挹芝兰草。",
      "岁月积已多，龙蟠在洲岛。",
      "时运多变更，鹏起凌苍昊。",
      "我欲观其人，朝夕在怀抱。",
      "江汉广且深，一步不可造。",
      "山岳阻且修，一蹴不可到。",
      "起来为君歌，殷勤为君祷。",
      "上寿三千岁，下寿一百考。"
    ]
  },
  {
    "id": "e647d10f514b501fd9341743195669a6",
    "title": "古意寄盛希道翰林",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "芙蓉夹岸香风起，遥忆美人千万里。",
      "有意相逢竟不逢，霞光倒醮秋江里。",
      "金缸不照别离心，瑶琴独弹清思徵。",
      "漏滴铜壶五夜钟，声声乾鹊报新喜。"
    ]
  },
  {
    "id": "e647d10f514b501f531e79f897d33e8b",
    "title": "送丘明府考绩之京",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "颍川称四长，山阴称一丘。",
      "河阳有王涣，官城有高柔。",
      "彼美前大夫，嘉行振儒流。",
      "寂寞千载下，吾侯迈前修。",
      "试问才何似，太阿切琳球。",
      "试问量何似，洞庭纳细流。",
      "试问清何似，玉壶涵霜秋。",
      "试问明何似，秦台照隐幽。",
      "农桑沃春野，弦诵冠南州。",
      "侯骑青骢马，身衣素绮裘。",
      "遗我山泽叟，欲作国都游。",
      "追之不可及，挽之不可留。",
      "环立甘棠下，张望以夷犹。",
      "祝侯愿侯寿，福与南山侔。",
      "推忠佐天子，四海均洪休。"
    ]
  },
  {
    "id": "e647d10f514b501f94251e1243f40b61",
    "title": "舟次繁昌阻风戏作",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "江湖五月南风生，北船迟滞南船行。",
      "南人多在北船上，日日思家万里情。",
      "起来搔首与天语，愿得广莫良风至。",
      "人皆笑我违天时，我愿彼苍从人意。",
      "韩子讼词苦无端，郑弘隆德终能济。",
      "寄奴登舟风亦转，坡老掷珓风亦还。",
      "宫亭之神分上下，个个使船郊使马。",
      "风兮风兮听我语，从我之意解人苦。",
      "晨转北兮暮转南，两两平分谁恼汝。"
    ]
  },
  {
    "id": "e647d10f514b501ff5e34e70b7f51481",
    "title": "走百病行",
    "authorName": "周用",
    "authorId": "e647d10f514b501f97275a23204da255",
    "dynasty": "明",
    "content": [
      "都城灯市由来盛，大家小家同节令。",
      "诸姨新妇及小姑，相约梳妆走百病。",
      "俗言此夜鬼穴空，百病尽归尘土中。",
      "不然今年且多病，臂枯眼暗兼头风。",
      "踏穿街头双绣履，胜饮医方二钟水。",
      "谁家老妇不出门，折足蹒跚曲房里。",
      "今年走健如去年，更期明年天有缘。",
      "蕲州艾叶一寸火，只向他人肉上然。",
      "去年同伴今希有，几人可卜明年走。",
      "长安主人肯居停，寂寂关门笑后生。",
      "但愿中秋不见月，博得元宵雨打灯。"
    ]
  },
  {
    "id": "e647d10f5177e5cba0bf03db85447f9f",
    "title": "怀仙志",
    "authorName": "苏子桢",
    "authorId": "e647d10f5177e5cbd1457b72d1457b72",
    "dynasty": "明",
    "content": [
      "歌舞楼前香缥缈，珍珠帘内影玲珑。",
      "海棠春睡迷蝴蝶，长在华清一梦中。"
    ]
  },
  {
    "id": "e647d10f517eefa3e81723364682531b",
    "title": "秋江晚望",
    "authorName": "蔡经",
    "authorId": "e647d10f517eefa3d1457b72d1457b72",
    "dynasty": "明",
    "content": [
      "沙头云树郁依依，晚稻吹香紫蟹肥。",
      "露白秋江鸥一梦，月明寒树雁双归。",
      "蓬窗剪烛孤弹剑，草屋禁风静掩扉。",
      "沧海十年空短鬓，青山未返薜萝衣。"
    ]
  }
]